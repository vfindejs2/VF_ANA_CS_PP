<!DOCTYPE html>
<html lang="cs">
<head>
  <meta charset="utf-8">
  <title>Uživatelská nastavení</title>
</head>
<body>
<div class="wiki-content">
<p></p><h1>Stručný popis</h1><p>Systém si pamatuje nastavení uživatelské prostředí, tedy např. nastavené rozložení obrazovky, použité filtry v tabulkách či zobrazené vrstvy v mapě. Je tak zachováno uživatelem preferované zobrazení jednotlivých obrazovek či formulářů aplikace.</p><h1>Ukládání uživatelského nastavení</h1><p>Uživatelské nastavení je ukládáno do databáze, a to s vazbou na konkrétní uživatelský účet. Uživatel tedy může přistupovat k aplikaci z více zařízení, může používat různé prohlížeče – rozložení jednotlivých obrazovek je zachováno. S tím souvisí i několik dále uvedených informací:</p><ul><li>Uživatelské nastavení není v současné době závislé na použitém typu zařízení, typ zařízení tedy není při ukládání či načítání uživatelského nastavení rozlišován.</li><li>V rámci aplikace zatím není umožněno obnovení výchozího uživatelského nastavení.</li></ul><p>Poznámka: Rozsah, ve kterém je uživatelské nastavení ukládáno, je uveden v rámci jednotlivých případů užití.</p><h1>Načítání uživatelského nastavení</h1><p>Uživatelské nastavení je načítáno při zobrazení odpovídající obrazovky či formuláře dle odpovídajícího uživatelského účtu. Pokud není pro daný případ užití a uživatele uživatelské nastavení dostupné (např. při jeho prvním zobrazení), je použito výchozí nastavení.</p><p>Poznámka: V některých případech může nastat situace, kdy je v kolizi předaný URL parametr spouštějící případ užití a samotné uživatelské nastavení. V takovém případě má vyšší prioritu URL parametr. Dochází pak i k aktualizaci uživatelského nastavení dle tohoto parametru. Příklad je uveden následně…</p><ul><li>Uživatel otevře odkaz na přehled nádob, který obsahuje URL parametr určující směr řazení tabulky dle sloupce Skupina odpadu.</li><li>Systém si ale pro daného uživatele a případ užití pamatuje, že je tabulka řazena dle sloupce Evidenční číslo.</li><li>V takovém případě je upřednostněno nastavení získané v rámci URL parametru, tabulka bude tedy seřazena dle sloupce Skupina odpadu.</li></ul><h1>Struktura uživatelského nastavení</h1><p>Struktura, ve které je uživatelské nastavení ukládáno, je specifikována externím dodavatelem. Dále jsou pak uvedeny principy pro práci s uživatelským nastavením, které jsou společné napříč celou aplikací a které musí být dodrženy. Konkrétní specifikace je pak uvedena v rámci jednotlivých případů užití.</p><h2>Uživatelská nastavení aplikace</h2><p>Jedná se o uživatelská nastavení, která jsou společná pro celou aplikaci.</p><table><tbody><tr><th>Funkční celek</th><th>Ukládaná hodnota</th><th>Popis</th><th>Poznámka</th></tr><tr><td>Aplikace</td><td>Poslední otevřený modul</td><td>Ukládána je cesta ke konkrétní části aplikace (adresace), kde ale nejsou zaneseny URL parametry.</td><td>Zatím neimplementovat!</td></tr><tr><td colspan="1">Sekundární menu</td><td colspan="1">Viditelnost sekundárního menu</td><td colspan="1">Informace, zda je sekundárná menu zobrazeno.</td><td colspan="1"><p>Sekundární menu je k dispozici pouze pro některé položky hlavního menu. Informace o zobrazení je pak ukládána na úrovni jednotlivých položek hlavního menu. Popis sekundárního menu je uveden v rámci <a href="#" data-page-title="101UC01: Zobrazit hlavní menu">101UC01: Zobrazit hlavní menu</a>.</p></td></tr></tbody></table><h2>Uživatelská nastavení obrazovky</h2><p>Jedná se o uživatelská nastavení, která jsou společná na úrovni jednotlivých obrazovek (modulů). Pod touto skupinou si můžeme představit např. rozložení a viditelnost jednotlivých panelů v rámci obrazovky.</p><table><tbody><tr><th>Funkční celek</th><th>Ukládaná hodnota</th><th>Popis</th><th>Poznámka</th></tr><tr><td colspan="1">Skupina panelů</td><td colspan="1">Uspořádání panelů</td><td colspan="1">V rámci některých obrazovek může být k dispozici možnost změnit rozložení obrazovky. Systém si pak poslední nastavení rozložení pamatuje.</td><td colspan="1">Jednat se může např. o „prohození“ mapy s tabulkou.</td></tr><tr><td colspan="1">Skupina panelů</td><td colspan="1">Poměr velikosti panelů</td><td colspan="1">Pokud je v rámci obrazovky k dispozice více panelů, je možné měnit jejich šířku či výšku (pokud není u konkrétního případu užití uvedeno jinak). Systém si pak pamatuje poměr mezi velikostmi jednotlivých panelů.</td><td colspan="1">Pokud by mělo dojít při použití těchto nastavení ke zmenšení panelu přes jeho minimální rozměr, je použita právě hodnota minimální šířky či výšky panelu.</td></tr><tr><td colspan="1">Panel</td><td colspan="1">Viditelnost panelu</td><td colspan="1">Některé z panelů v rámci obrazovky mohou být skryty. Systém si pak pamatuje informaci, zda je panel skryt.</td><td colspan="1">–</td></tr><tr><td colspan="1">Panel</td><td colspan="1">Zvolená záložka panelu</td><td colspan="1">Některé z panelů mohou být složeny z jednotlivých záložek. Systém si pak pamatuje, která záložka byla zobrazena jako poslední.</td><td colspan="1">–</td></tr></tbody></table><h2>Uživatelská nastavení nástrojové lišty</h2><p>Jedná se o uživatelská nastavení, která jsou společná na úrovni nástrojové lišty. Pod touto skupinou si můžeme představit např. nastavení filtrů. Je tedy zapamatován stav konkrétních ovládacích prvků.</p><table><tbody><tr><th>Funkční celek</th><th>Ukládaná hodnota</th><th>Popis</th><th>Poznámka</th></tr><tr><td colspan="1">Nástrojová lišta</td><td colspan="1">Stav ovládacích prvků</td><td colspan="1">Obecně mohou být v nástrojové liště použity různé ovládací prvky. U některých z nich je pak jejich stav ukládán v rámci uživatelského nastavení. Může se pak jednat o řetězec uvedený v rámci fultextové filtru, výběr provozovny v rozbalovací nabídce a podobně.</td><td colspan="1">Rozsah je specifikován v rámci odpovídajícího případu užití (u konkrétní nástrojové lišty).</td></tr></tbody></table><h2>Uživatelská nastavení pokročilého filtru</h2><p>Jedná se o uživatelská nastavení, která jsou společná na úrovni pokročilého filtru. Pod touto skupinou si můžeme představit např. nastavení dílčího filtru spolu s jeho pořadím v rámci pokročilého filtru.</p><table><tbody><tr><th>Funkční celek</th><th>Ukládaná hodnota</th><th>Popis</th><th>Poznámka</th></tr><tr><td colspan="1">Pokročilý filtr</td><td colspan="1">Dílčí filtry</td><td colspan="1">Systém si pamatuje, které dílčí filtry byly v rámci pokročilého filtru nastaveny a jakým způsobem (konkrétní podmínka a hodnota). Uloženo je i uživatelem nastavené pořadí.</td><td colspan="1">Dostupné informace vychází z popisu obecné funkčnosti pokročilého filtru, viz <a href="#" data-page-title="101UC10: Zobrazit formulář pokročilého filtru"></a>.</td></tr><tr><td colspan="1">Pokročilý filtr</td><td colspan="1">Jen aktuální vazby</td><td colspan="1">Systém si pamatuje nastavení způsobu, jakým byly vyhodnocovány vazby obsahující platnost (např. jen vazby platné v době filtrování).</td><td colspan="1">Dostupné informace vychází z popisu obecné funkčnosti pokročilého filtru, viz <a href="#" data-page-title="101UC10: Zobrazit formulář pokročilého filtru">101UC10: Zobrazit formulář pokročilého filtru</a>.</td></tr></tbody></table><h2>Uživatelská nastavení tabulky</h2><p>Jedná se o uživatelská nastavení, která jsou společná na úrovni tabulky. Pod touto skupinou si můžeme představit např. nastavené sloupcové filtry či řazení záznamů.</p><p>Poznámka: Uživatelské profily pro nastavení tabulky nejsou implementovány, není tedy uveden ani popis chování v rámci uživatelského nastavení.</p><table><tbody><tr><th>Funkční celek</th><th>Ukládaná hodnota</th><th>Popis</th><th>Poznámka</th></tr><tr><td colspan="1">Tabulka</td><td colspan="1">Pořadí sloupců</td><td colspan="1">Systém si pamatuje pořadí jednotlivých sloupců v tabulce.</td><td colspan="1">–</td></tr><tr><td colspan="1">Tabulka</td><td colspan="1">Zobrazené sloupce</td><td colspan="1">Systém si pamatuje, které sloupce jsou viditelné a které nikoliv.</td><td colspan="1">–</td></tr><tr><td colspan="1">Tabulka</td><td colspan="1">Šířka sloupců</td><td colspan="1">Systém si pamatuje šířku jednotlivých sloupců.</td><td colspan="1">–</td></tr><tr><td colspan="1">Tabulka</td><td colspan="1">Řazení tabulky</td><td colspan="1">Systém si pamatuje, podle kterého sloupce je tabulka a jakým způsobem (vzestupně, sestupně).</td><td colspan="1">–</td></tr><tr><td colspan="1">Tabulka</td><td colspan="1">Nastavení sloupcových filtrů</td><td colspan="1">Systém si pamatuje nastavení filtrů u jednotlivých sloupců.</td><td colspan="1">–</td></tr><tr><td colspan="1">Tabulka</td><td colspan="1">Počet záznamů na stránce</td><td colspan="1">Systém si pamatuju maximální počet záznamů, který je možné zobrazit (stránkování).</td><td colspan="1">–</td></tr></tbody></table><h2>Uživatelská nastavení mapy</h2><p>Jedná se o uživatelská nastavení, která jsou společná na úrovni mapy. Pod touto skupinou si můžeme představit např. zobrazené vrstvy či nastavení černobílého mapového podkladu.</p><table><tbody><tr><th>Funkční celek</th><th>Ukládaná hodnota</th><th>Popis</th><th>Poznámka</th></tr><tr><td colspan="1">Mapa</td><td colspan="1">Zobrazené vrstvy</td><td colspan="1">Systém si pamatuje, které vrstvy jsou v rámci mapy zobrazeny.</td><td colspan="1">–</td></tr><tr><td colspan="1">Mapa</td><td colspan="1">Dílčí nastavení vrstvy</td><td colspan="1">Systém si pamatuje nastavení dílčích vrstev mapy.</td><td colspan="1">–</td></tr><tr><td colspan="1">Mapa</td><td colspan="1">Mapový podklad</td><td colspan="1">Systém di pamatuje nastavený mapový podklad.</td><td colspan="1">–</td></tr><tr><td colspan="1">Mapa</td><td colspan="1">Barevnost mapového podkladu</td><td colspan="1">Systém si pamatuje nastavenou barevnost mapového podkladu (barevný, černobílý).</td><td colspan="1">–</td></tr></tbody></table><h1>Revize</h1><h2>20. 4. 2024: Tomáš Nadrchal</h2><table><tbody><tr><th>Odkaz</div></th><th>Stručný popis změny</div></th></tr><tr><td colspan="1"><a href="uzivatelska-88033406.html">Uživatelská nastavení pokročilého filtru</a></td><td colspan="1">Revize informací ukládaných v rámci uživatelského nastavení pokročilého filtru (naznačeno modře).</td></tr></tbody></table>
</div>
</body>
</html>

<!DOCTYPE html>
<html lang="cs">
<head>
  <meta charset="utf-8">
  <title>ID-054: Podpora pro filtrování objednávek s objednaným úkonem na výzvu</title>
</head>
<body>
<div class="wiki-content">
<p></p><h1>Požadavek</h1><p>Cílem požadavku je rozšíření aktuálních možností filtrování objednaných služeb (resp. objednávek) takovým způsobem, abychom uživateli co možná nejvíce usnadnili vytváření objednaných služeb na výzvu. V tomto případě uživatel hledá objednanou službu (resp. odpovídající objednávku), pro kterou chce objednanou službu na výzvu vytvořit. Uživatelé se pak často orientují dle následujících informací:</p><ul><li>název objednavatele,</li><li>kód druhu odpadu,</li><li>název místa realizace.</li></ul><p>Poznámka: Přímo požadováno bylo rozšíření textového filtru v přehledu objednaných služeb (název likvidačního místa, název místa realizace, kód druhu dopadu). Nejedná se však o nutnou podmínku.</p><h1>Aktuální stav</h1><p>Aktuálně je možné vyhledávat objednané služby (resp. objednávky) pouze běžnými postupy a dle aktuálně dostupných informací.</p><h1>Návrh řešení</h1><p>Cílem dále uvedených návrhů řešení je co možná nejjednodušší nalezení objednané služby, která vznikla na výzvu, a následné vytvoření další objednané služby pro stejný úkon (práce v přehledu objednávek je řešena v samostatném požadavku, viz <a href="#" data-page-title="ID-035: Označení objednávek s objednaným úkonem na výzvu"></a>)</p><p>Poznámka: Jednotlivé návrhy řešení je možné libovolně kombinovat.</p><h2>Rozšíření textového filtru</h2><p>První zmíněnou pomůckou pro filtrování objednaných služeb může být rozšíření textového filtru. Ten by byl doplněn o možnost filtrování ve sloupci Místo realizace, který obsahuje název odpovídajícího místa realizace.</p><p>Poznámka: S uvedeným rozšířením souvisí i doplnění kontextové nabídky textového filtru. Ta by obsahovala názvy sloupců, podle kterých je filtrováno (v rámci ovládacího prvku je často zobrazena pouze jejich část).</p><h2>Doplnění rychlého pokročilého filtru</h2><p>Pro filtrování dle informací, které nejsou přímo zobrazeny v tabulce objednaných služeb, může být doplněn rychlý pokročilý filtr. Ten by byl dostupný z nástrojové lišty zmíněné tabulky, a to pro každou z filtrovaných hodnot (samostatné tlačítko):</p><ul><li>Druh odpadu – k objednané službě může být přiřazen více jak jeden druh dopadu (proto není informace přímo v tabulce).</li><li>Likvidační místo – k objednané službě může být přiřazeno více jak jedno likvidační místo (proto není informace přímo v tabulce).</li></ul><p>Chování se odvíjí od aktuálního stavu tlačítka. Začneme případem, kdy není stisknuto (provádíme nastavení filtru):  </p><ol><li>Uživatel stiskne tlačítko pro nastavení filtru.</li><li>Systém zobrazí modální okno s dostupnými záznamy dané entity (výběrový dialog).</li><li>Uživatel vybere požadovaný záznam, který potvrdí.</li><li>Systém aktualizuje data zobrazená v tabulce následovně (dle použitého filtru):<ul><li>Druh dopadu – objednané služby, které se v rámci vývozů na likvidační místo odkazují na odpovídající druh dopadu.</li><li>Likvidační místo – objednané služby, které se v rámci vývozů na likvidační místo odkazují na odpovídající likvidační místo ( hodnota je získána z objednávky, nikoliv dle konkrétních likvidačních míst, která je možné měnit při plánování denních výkonů).</li></ul></li></ol><p>Druhý případ pak zajišťuje situaci, kdy tlačítko již stisknuto je (provádíme zrušení filtr):</p><ol><li>Uživatel stiskne tlačítko pro nastavení filtru.</li><li>Systém aktualizuje data zobrazená v tabulce (dle zrušeného filtru):</li></ol><h2>Doplnění pokročilého filtru</h2><p>Neprovádět odhad pracnosti!</p><p>Pro filtrování dle informací, které nejsou přímo zobrazeny v tabulce objednaných služeb, může být doplněn pokročilý filtr (obdoba filtrování ve FLW Pasport).</p><ul><li>Druh odpadu – k objednané službě může být přiřazen více jak jeden druh dopadu (proto není informace přímo v tabulce).</li><li>Likvidační místo – k objednané službě může být přiřazeno více jak jedno likvidační místo (proto není informace přímo v tabulce).</li></ul><p> Vyšší pracnost.</p><h2>Sloupec s informací o vytvoření objednané služby na výzvu</h2><p>Pro potřeby filtrování v přehledu objednaných služeb bude doplněn sloupec s informací, zda konkrétní objednaná služba vznikla na výzvu. U každé objednané služby pak bude uvedena jedna z těchto hodnot:</p><ul><li><strong>Ano</strong>: Objednaná služba byla vytvořena na výzvu. </li><li><strong>Ne</strong>: Objednaná služba nebyla vytvořena na výzvu.</li></ul><p>Poznámka: Může vyžadovat rozšíření datového modelu včetně zpětného doplnění hodnot.</p><h2>Rychlý filtr objednaných služeb na výzvu</h2><p>Pro co největší úsporu času při hledání objednaných služeb vzniklých na výzvu může být doplněn rychlý filtr. Po aktivaci tohoto filtru zůstanou načteny pouze takové objednané služby, které byly vytvořeny na výzvu.</p><p>Poznámka: Může vyžadovat rozšíření datového modelu včetně zpětného doplnění hodnot.</p><h2>Rychlé vytvoření objednané služby na výzvu</h2><p>Pro co největší úsporu času při vytváření objednaných služeb na výzvu může být doplněno tlačítko pro rychlé vytvoření.</p><ul><li>Tlačítko je dostupné v nástrojové liště přehledu objednaných služeb pro takové objednané služby, které vznikly na výzvu.</li><li>Po stisknutí tlačítka dojde k zobrazení běžného formuláře pro vytvoření objednané služby na výzvu.</li><li>Objednaná služba je vytvářena pro stejný objednaný úkon jako poslední označená objednaná služba.</li></ul><p>Poznámka: Může vyžadovat rozšíření datového modelu včetně zpětného doplnění hodnot.</p><h1>Akceptační testy</h1><p>Pro splnění požadavku musí být splněny následující testovací scénáře.</p><h2>TC01: Xxx</h2><ol><li>Systém…</li></ol><h1>Poznámka</h1><p>–</p>
</div>
</body>
</html>

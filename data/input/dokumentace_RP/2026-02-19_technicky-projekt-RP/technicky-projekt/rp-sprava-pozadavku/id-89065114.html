<!DOCTYPE html>
<html lang="cs">
<head>
  <meta charset="utf-8">
  <title>ID-034: Výchozí doba manipulace dle typu dopravy</title>
</head>
<body>
<div class="wiki-content">
<p></p><h1>Požadavek</h1><p>Při generování objednaných služeb dochází u jejich jednotlivých lokací k nastavení výchozí doby manipulace. Ta je ovšem jednotná a nebere ohled jak na konkrétní typ dopravy, tak ani na samotný úkon s nádobou. Požadováno pak je, aby byla výchozí doba manipulace nastavena dle uvedených kritérií následovně:  </p><table><tbody><tr><th>Typ dopravy</th><th>Úkon s nádobou</th><th>Doba manipulace</th></tr><tr><td rowspan="3">Hákový nakladač</td><td>Vyzvednout</td><td>5 minut</td></tr><tr><td colspan="1">Umístit</td><td colspan="1">5 minut</td></tr><tr><td colspan="1">Vyprázdnit</td><td colspan="1">15 minut</td></tr><tr><td rowspan="3">Ramenový nakladač</td><td>Vyzvednout</td><td>5 minut</td></tr><tr><td colspan="1">Umístit</td><td colspan="1">5 minut</td></tr><tr><td colspan="1">Vyprázdnit</td><td colspan="1">15 minut</td></tr><tr><td rowspan="2">Lisovací vozidlo</td><td>Vyzvednout</td><td>5 minut</td></tr><tr><td colspan="1">Vyprázdnit</td><td colspan="1">20 minut</td></tr><tr><td>Valník</td><td>Vše</td><td>15 minut</td></tr></tbody></table><p>Žádoucí je pak mít i možnost uživatelského nastavení těchto hodnot přímo v rámci aplikace.</p><h1>Aktuální stav</h1><p>Aktuálně je použita jako výchozí doba manipulace jedna hodnota, kterou je možné specifikovat v rámci konfiguračních hodnot (nyní nastavena na 15 minut).</p><p>Tuto hodnotu je možné nastavit pouze změnou přímo v databázi.</p><h1>Návrh řešení</h1><p>Navrhujeme doplnění tabulky, ve které budou obsaženy jednotlivé výchozí doby manipulace dle typu dopravy a konkrétního úkonu s nádobou. Z této tabulky pak budou získávána data při generování objednaných služeb. Její struktura bude následující:</p><ul><li>Typ dopravy (hodnoty: Hákový nakladač, Ramenový nakladač, Lisovací vozidlo, Valník),</li><li>Úkon s nádobou (hodnoty: Vyzvednout, Umístit, Vyprázdnit, Navštívit) – výčet se může lišit dle konkrétního typu dopravy,</li><li>Doba manipulace (konkrétní hodnota výchozí doby manipulace; musí být větší než 0).</li></ul><p>Poznámka: K dispozici pak mohou být i úkony, které nebyly zmíněny v rámci zadání požadavku. Ty jsou využity především v rámci obrazovce editace DV (M5), kde je možné vytvořit např. položku denního výkonu typu Provozovna, kde je využit úkon Navštívit.</p><p>Druhým krokem je nastavení samotných hodnot, to může probíhat 2 způsoby, které si dále uvedeme:</p><table><tbody><tr><th>Varianta</th><th colspan="1">Popis</th><th>Poznámka</th></tr><tr><td>1</td><td colspan="1"><p>Nastavení v databázi – změna hodnoty probíhá na úrovni databázového dotazu, při kterém dojde ke změně hodnoty.</p></td><td>Vyžaduje provedení ve spolupráci s Radium.</td></tr><tr><td>2</td><td colspan="1"><p>Nastavení v aplikaci – změna hodnoty probíhá přímo v aplikaci, kdy je v rámci správy systému doplněna nová záložka (Číselníky/<strong>Doby manipulace</strong>).</p><p>Obrazovka je dostupná všem uživatelům, editace doby manipulace je pak omezena uživatelským oprávněním (RoadPlan/<strong>Správa doby manipulace</strong>).</p><p>Jedná se pak o běžnou přehledovou tabulku bez panelu s detailem. V rámci nástrojové lišty jsou k dispozici následující funkce:</p><ul><li>Textový filtr – fulltextové vyhledávání dle sloupců Typ dopravy a Úkon s nádobou.</li><li>Upravit dobu manipulace – zobrazí formulář pro nastavení doby manipulace označeného záznamu (pro poslední označený řádek tabulky; omezeno uživatelským oprávněním).</li><li>Obnovit – provede opětovné načtení dat tabulky.</li></ul><p>K dispozici je pak běžný formulář pro nastavení doby manipulace, obsahuje následující položky:</p><ul><li>Nadpis – obsahuje identifikaci právě editované doby manipulace.<br><ul><li>Formát hodnoty: Úkon s nádobou (Typ dopravy).</li><li>Příklad hodnoty: Vyprázdnit (Hákový nakladač).</li></ul></li><li>Doba manipulace – pole pro zadání výchozí doby manipulace.<ul><li>Validace: Hodnota musí být větší než 0.</li></ul></li></ul></td><td>Vyšší pracnost.</td></tr></tbody></table><p>Při generování objednaných služeb je pak hodnota doby manipulace načítána z této tabulky.</p><h1>Akceptační testy</h1><p>Pro splnění požadavku musí být splněny následující testovací scénáře.</p><h2>TC01: Generování objednaných služeb</h2><p>Systém používá při generování objednaných služeb hodnoty nastavené v rámci tabulky.</p><h2>TC02: Nastavení výchozí doby manipulace</h2><p> Není zvolena požadovaná varianta řešení.</p><h1>Poznámka</h1><p>–</p>
</div>
</body>
</html>

<!DOCTYPE html>
<html lang="cs">
<head>
  <meta charset="utf-8">
  <title>ID-004: Informace o rozhraní FLWW2-WINYX</title>
</head>
<body>
<div class="wiki-content">
<p></p><h1>Požadavek</h1><p>Uživatel provede změnu v jednom ze systémů, který komunikuje se společným rozhraním. Ta se ale neprojeví v ostatních systémech, které z tohoto rozhraní načítají data. Požadována je pak možnost získat informaci o tom, zda data pouze nepřijal cílový systém, nebo se ani nedostala na rozhraní.</p><p>Poznámka: Komunikace aktuálně probíhá mezi systémy RP, FLWW2, WinyX.</p><h1>Aktuální stav</h1><p>Zákazník vznese dotaz na některou z osob společnosti Radium, která provede ověření přímo v DB.</p><h1>Návrh řešení</h1><p>Uvedený požadavek se dá řešit 2 základními přístupy, které si dále uvedeme. V obou případech je pak výstupem množina záznamů, dle které můžeme vyhodnotit, zda se provedená změna dostala na rozhraní. Pokud ne, nebyla odeslána výchozím systémem, pokud ano, nebyla přijata cílovým systémem.</p><h2>Příprava rozhraní pro dotazování</h2><p>Je možné připravit uživatelské rozhraní, kde budou předem definovány dotazy, které může uživatel spustit. K dispozici pak bude i jejich parametrizace.</p><p>Poznámka: Uvedené příklady jsou čistě ilustrativní.</p><table><tbody><tr><th>Příklad</th><th>Uživatelské rozhraní</th></tr><tr><td><p>Uživatele zajímá, zda se provedená změna adresy zákazníka na straně WinyX přenesla na komunikační rozhraní (v rámci RP se totiž změna zatím neprojevila).</p></td><td><p>Uživatel zvolí možnost „Přehled zákazníků“, následně vyplní následující parametry:</p><ul><li>identifikace zákazníka (např. dle názvu),</li><li>časové rozmezí poslední změny (např. tento týden, nepovinný údaj).</li></ul><p>Po potvrzení dotazu systém formou tabulky vypíše všechny zákazníky, u kterých byla tento týden provedena změna a kteří zároveň odpovídají zadané identifikaci. V rámci řádku tabulky vidí i adresu zákazníka.</p></td></tr><tr><td><p>Uživatele zajímá, zda po uložení objednávky k realizaci došlo k odeslání zákazníka do WinyX (v rámci WinyX se totiž zatím neobjevil).</p></td><td><p>Uživatel zvolí možnost „Přehled kandidátů na zákazníka“, následně vyplní následující parametry:</p><ul><li>časové rozmezí poslední změny (např. tento týden, nepovinný údaj).</li></ul><p>Po potvrzení dotazu systém formou tabulky vypíše všechny kandidáty na zákazníka, kteří byli tento týden předány na rozhraní.</p></td></tr></tbody></table><p> Dotazy jsou připraveny na míru, jednoduchost získání potřebných dat.</p><p> Jiné než definované dotazy nejsou podporovány, pravděpodobně vyšší pracnost.</p><h2>Použití aplikace třetí strany</h2><p>Existují aplikace třetích stran, které umožňují získání dat bez znalosti dotazovacího jazyka. Ty je možné napojit na konkrétní databázi, což umožní uživateli získat potřebné informace.</p><p>Poznámka: Komfort zadávání dotazů se pak liší u jednotlivých řešení. Od toho se pak může odvíjet i cena aplikace. Existují ale i volně dostupná řešení, jako příklad lze uvést <a href="https://www.heidisql.com/">https://www.heidisql.com/</a>.</p><p> Univerzální způsob, jak získat požadované informace (množina dotazů není pevně dána).</p><p> Může vyžadovat alespoň základní znalost databází.</p><p>Poznámka: V případě výběru této možnosti bude nutné provést průzkum trhu.</p><h1>Akceptační testy</h1><p> Není zvolen požadovaný návrh řešení.</p><h1>Poznámka</h1><p>–</p>
</div>
</body>
</html>

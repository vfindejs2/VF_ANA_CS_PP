<!DOCTYPE html>
<html lang="cs">
<head>
  <meta charset="utf-8">
  <title>ID-088: Potvrzení realizace atypických úkonů ve FOB</title>
</head>
<body>
<div class="wiki-content">
<p></p><h1>Požadavek</h1><p>V aplikaci RoadPlan může být na denní výkon typu valník naplánována atypická objednaná služba, která není dána množinou lokací, ale dobou trvání… Máme pak k dispozici jediný adresný bod, který navíc neodpovídá pozici odpovídajících nádob (těch je typicky více). To nám při potvrzování realizace způsobuje dále uvedené komplikace:</p><ul><li>Rozvoz nádob může být prováděn na větší ploše, potvrzení realizace je však aktuálně omezeno perimetrem 500 m.</li><li>Řidič tedy obsluhuje dílčí nádoby, navigace ho však stále směruje na zmíněný adresný bod (stále přepočítává trasu).</li><li>Problém však není vyřešen ani potvrzením realizace daného adresného bodu (pokud není realizace skutečně dokončena).</li><li>V takovém případě je řidič navigován na následující body trasy, jedná se tedy o stejný problém (stále je přepočítávána trasa).</li></ul><p>Poznámka: Podobnost pak spatřujeme s novým typem dopravy, který je určen pro pilotní provoz lisovacích vozidel. Zde jsou typicky obsluhovány nádoby na komunální odpad, samotné plánování denních výkonů však probíhá následovně:</p><ul><li>Dispečer připraví objednávku, v rámci které je zadáno jediné místo realizace, které představuje celou obec (resp. její část).</li><li>Následně je specifikována objednaná nádoba, kdy je četnost nastavena řádově ve stovkách kusů.</li><li>V principu se tedy jedná o obdobný problém jako u vozidel typu valník (typ úkonu Rozvoz).</li></ul><h1>Aktuální stav</h1><p>Situace není na straně FOB řešena. Důraz byl kladen především na vozidla takových typů dopravy, která budou aktuálně osazována vozidlovými tablety.</p><h1>Návrh řešení</h1><p>Jednotlivé objednané služby (resp. jejich lokace) budou rozděleny na 2 skupiny, dle kterých bude určen způsob vyhodnocení jejich realizace:</p><ul><li><strong>Běžné potvrzení realizace</strong> – jedná se o aktuálně využívaný způsob vyhodnocení realizace, kdy je daná lokace potvrzena v rámci její obsluhy. </li><li><strong>Hromadné potvrzení realizace</strong> – nový způsob vyhodnocení realizace, kdy je dočasně potlačena navigace posádky vozidla (viz dále). </li></ul><p><em>Interní poznámka: Uvedená hodnota bude řešena jako výčtový typ.</em></p><p>Nyní si změnu chování popíšeme z pohledu řidiče. Ukážeme si, jak se bude aplikace FOB chovat při hromadném potvrzení realizace…</p><ol><li>Řidič provádí obsluhu lokací běžného typu. To se děje do doby, než potvrdí realizaci poslední běžné lokace, která předchází lokaci nového typu (hromadné potvrzení realizace).</li><li>FOB následně naviguje řidiče do daného bodu trasy (typicky střed obsluhované oblasti – místo realizace zadané v rámci odpovídající objednávky).</li><li>Řidič se řídí navigačními pokyny. Jakmile přijede do oblasti pro danou lokaci, spustí režim hromadné obsluhy lokace (začne realizace lokace typu hromadné potvrzení).</li><li>FOB v závislosti na uvedeném pokynu provede následující akce:<br><ul><li>Je pozastavena navigace posádky (není tedy ani přepočítávána trasa).</li><li>Obrazovka je přepnuta do režimu hromadné obsluhy (grafické odlišení).</li></ul></li><li>Řidič dokončí realizaci dané lokace typu hromadná obsluha (obslouží všechny odpovídající nádoby).</li><li>FOB se vrací do běžného režimu (naviguje posádku vozidla).</li></ol><p>Poznámka: Způsob, jakým je potvrzována realizace, se tedy odvíjí od konkrétního způsobu potvrzení realizace dané lokace:</p><ul><li><strong>Běžné potvrzení realizace</strong> – potvrzení probíhá označením dané lokace jako realizované (aktuální chování).</li><li><strong>Hromadné potvrzení realizace</strong> – potvrzení realizace je složeno ze 2 kroků, jejího zahájení a následného ukončení.<ul><li><em>Návrh řešení bude ještě upřesněn, a to v rámci detailního návrhu řešení (včetně příslušných náhledů).</em></li></ul></li></ul><p>Uvedené chování si pak vyžádá určité změny v implementaci, ty si nyní stručně popíšeme:</p><ul><li><strong>RoadPlan</strong> – při odesílání trasy do FOB bude nově předávána informace o způsobu potvrzení realizace (předáváno na úrovni jednotlivých lokací).</li><li><strong>FOB</strong> – při příjmu informací o trase bude vyhodnocován také způsob potvrzení realizace. Dále bude nutné provést úpravy v modulu pro navigaci posádky.</li></ul><h1>Akceptační testy</h1><p>Pro splnění požadavku musí být splněny následující testovací scénáře.</p><h2>TC01: Xxx</h2><ol><li>Systém…</li></ol><h1>Poznámka</h1><p>–</p>
</div>
</body>
</html>

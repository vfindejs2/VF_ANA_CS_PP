<!DOCTYPE html>
<html lang="cs">
<head>
  <meta charset="utf-8">
  <title>ID-055: Zjednodušená tisková sestava pro itinerář trasy denního výkonu</title>
</head>
<body>
<div class="wiki-content">
<p></p><h1>Požadavek</h1><p>Aplikace umožňuje přípravu tras jednotlivých vozidel pro konkrétní den (plánování denních výkonů). Požadováno je pak doplnění tiskové sestavy, která obsahuje zjednodušený itinerář trasy konkrétního vozidla za požadovaný den. Ten bude určen především pro řidiče těchto vozidel, je tedy kladen důraz na přehlednost a snadnou čitelnost.</p><p>Samotná sestava se pak bude lišit dle typu dopravy konkrétního vozidla (viz tabulka).</p><table><tbody><tr><th>Typ dopravy</th><th>Popis</th><th>Doplňující informace</th><th>Poznámka</th></tr><tr><td>Hákový nakladač, Ramenový nakladač, Valník</td><td>Důraz je kladen na jednotlivé objednavatele, kteří se v rámci trasy vyskytují.</td><td><p>Dostupné informace vychází z požadavku <a href="id-93590761.html">ID-045</a>, viz náhled.</p><p><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-7-22 11-55-32.png" data-attachment="true"></p></td><td>Požadovaná orientace tiskové sestavy není specifikována (na výšku, na šířku).</td></tr><tr><td>Lisovací vozidlo</td><td>Důraz je kladen na jednotlivé objednané služby s ohledem na jejich pořadí v rámci denního výkonu. K dispozici by měl být i prostor pro potvrzení obsluhy (vyplní řidič či zástupce objednavatele).</td><td><p>Uvedené náhledy byly dodány zákazníkem.</p><p><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-7-22 12-2-28.png" data-attachment="true"><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-7-22 12-2-54.png" data-attachment="true"><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-7-22 12-3-25.png" data-attachment="true"><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-7-22 12-3-47.png" data-attachment="true"></p></td><td><p>Je požadována orientace na výšku.</p><p>Rozlišení dle typu dopravy nemusí být do budoucna dostačující (použití purpose).</p></td></tr></tbody></table><p>Poznámka: <strong>Nahrazuje <a href="id-93590761.html">ID-045: Tisková sestava pro itinerář trasy denního výkonu</a>. Došlo k výrazné změně zadání.</strong> Některé prvky jsou však využity i zde.</p><h1>Aktuální stav</h1><p>Aktuálně je pro denní výkony umožněn tisk sestavy POVOS. Ten sice zachycuje jednotlivé objednané služby, které jsou naplánovány na denní výkon, ale není pro řidiče dostatečně přehledný (především pro typ dopravy Lisovací vozidlo).  </p><h1>Návrh řešení</h1><p>Jak bylo zmíněno, je požadováno rozlišení struktury tiskové sestavy dle konkrétního typu dopravy. Návrh je tedy rozdělen na 2 části:</p><ul><li><a href="id-97650022.html">Hákový nakladač, Ramenový nakladač, Valník</a>,</li><li><a href="id-97650022.html">Lisovací vozidlo</a>.</li></ul><p>Poznámka: Tisk sestav bude k dispozici na stejných místech jako nyní, výsledná sestava se však bude odvíjet od konkrétního typu dopravy. S tím souvisí i použitý formulář pro nastavení tisku, ten bude také vycházet z nastaveného typu dopravy.</p><h2>Hákový nakladač, Ramenový nakladač, Valník</h2><p>Tisk sestavy bude spouštěn společně s Potvrzením o výkonu objednané služby (POVOS). Navíc dojde k rozšíření formuláře o možnost výběru, která sestava má být pro který DV připravena (viz dále). Spuštění pak bude k dispozici na těchto místech:</p><ul><li>Obrazovka plánování denních výkonů (M4) – pokud je typ dopravy nastaven následovně: Hákový nakladač, Ramenový nakladač, Valník.</li><li>Formulář editace denního výkonu (M5) – pokud je typ dopravy editovaného DV následující: Hákový nakladač, Ramenový nakladač, Valník.</li></ul><h3>Formulář pro nastavení tisku</h3><p>Dojde k rozšíření aktuálně použitého formuláře. Provedeny budou následující změny:</p><ul><li>Doplnění nadpisu jednotlivých prvků pro zadání hodnoty.</li><li>Doplnění zaškrtávacího tlačítka pro tisk sestavy POVOS – ve výchozím stavu je vše zaškrtnuto.</li><li>Doplnění zaškrtávacího tlačítka pro tisk sestavy Itinerář trasy – ve výchozím stavu není nic zaškrtnuto (výchozí hodnota se může změnit dle zkušeností z praktického provozu).</li><li>Pro obě zaškrtávací tlačítka je doplněna možnost označit vše.</li><li>Pro každý denní výkon je tištěna pouze taková sestava, pro kterou je zaškrtnuto tlačítko.</li><li>Výška formuláře se přizpůsobí počtu obsažených denních výkonů. Pokud je ve formuláři načteno více jak 10 denních výkonů, je zobrazen vertikální posuvník.</li></ul><p>Po potvrzení parametrů tisku je spuštěno generování tiskových sestav, výstupem je jeden soubor pro sestavu POVOS a jeden pro Itinerář trasy.</p><p><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-10-8 11-32-13.png" data-attachment="true"></p><h3>Tisková sestava</h3><p>V rámci sestavy je požadováno pouze několik základních informací o denním výkonu. Tomu odpovídá i její výsledná struktura:</p><ul><li>Na jedné straně je prostor pro maximálně dva DV – jejich rozměry jsou pevně dány a nepřizpůsobují se obsahu.</li><li>Řazení DV probíhá vzestupně dle data realizace a SPZ odpovídajícího vozidla.</li><li>Mezi skupinami je doplněna přerušovaná čára – naznačuje místo pro střih.</li><li>Stránkování není k dispozici – vzhledem ke struktuře sestavy není důležité.</li></ul><p>Nyní můžeme přejít ke struktuře jednotlivých skupiny, ty jsou rozděleny na 3 části:</p><ul><li>Hlavička – obsahuje základní informace o DV (datum realizace, SPZ vozidla, jméno řidiče).</li><li>Informace o realizaci – tabulka pro doplnění informací o realizaci (vyplňuje přímo řidič či dispečer).</li><li>Objednavatelé v trase – seznam objednavatelů, kteří se vyskytují v rámci DV (zobrazen název odpovídajícího zákazníka).<br><ul><li>Každý objednavatel je zobrazen maximálně jednou (i když se vyskytuje ve více objednaných službách).</li><li>Pořadí objednavatelů odpovídá prvnímu výskytu v rámci DV.</li><li>Nadpis podskupiny obsahuje počet objednavatelů v rámci DV.</li><li>Pokud se název objednavatele nevejde na jeden řádek, je zobrazena pouze jeho část.</li><li>Objednavatelé jsou zobrazeni ve 2 sloupcích s tím, že nejdřív je vyplněn první sloupec, následně až druhý.</li><li>Objednavatelé, kteří se nevejdou do vyčleněného prostoru, nejsou zobrazeni vůbec.</li></ul></li></ul><p>V závěru je doplněn náhled tiskové sestavy pro 2 denní výkony.</p><p><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-10-25 15-10-13.png" data-attachment="true"></p><h3>Tisk prázdné sestavy</h3><p>Stávající chování je zachováno, omezeny jsou pouze podmínky, při kterých je sestava tohoto typu k dispozici.</p><ul><li>Obrazovka plánování denních výkonů (M4) – pokud je typ dopravy nastaven následovně: Hákový nakladač, Ramenový nakladač, Valník.</li><li>Formulář editace denního výkonu (M5) – pokud je typ dopravy editovaného DV následující: Hákový nakladač, Ramenový nakladač, Valník.</li></ul><h2>Lisovací vozidlo</h2><p>Tisk sestavy bude k dispozici místo aktuálně dostupného Potvrzení o výkonu objednané služby (POVOS). Spuštění bude k dispozici na těchto místech:</p><ul><li>Obrazovka plánování denních výkonů (M4) – pokud je typ dopravy nastaven následovně: Lisovací vozidlo.</li><li>Formulář editace denního výkonu (M5) – pokud je typ dopravy editovaného DV následující: Lisovací vozidlo.</li></ul><p>Poznámka: Do budoucna bude nutné řešit typ dostupné sestavy nejen dle typu dopravy, ale na úrovni jednotlivých vozidel.</p><h3>Formulář pro nastavení tisku</h3><p>V rámci formuláře jsou k dispozici všechny uživatelem označené DV, ke každému je pak možné přiřadit řidiče (nepovinný údaj).</p><p>Poznámka: Výška formuláře se přizpůsobí počtu obsažených denních výkonů. Pokud je ve formuláři načteno více jak 10 denních výkonů, je zobrazen vertikální posuvník.</p><p><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-10-22 12-57-25.png" data-attachment="true"></p><h3>Tisková sestava</h3><p>Struktura sestavy je tvořena ze 3 základních částí:</p><ul><li>Hlavička – obsahuje název sestavy, stránkování a základní informace o DV (datum realizace, SPZ vozidla, jméno řidiče).</li><li>Informace o realizaci – tabulka pro doplnění informací o realizaci (vyplňuje přímo řidič či dispečer; k dispozici pouze na první straně). </li><li>Tabulka objednaných služeb – obsahuje jednotlivé zakázky naplánované na DV.<br><ul><li>V rámci tabulky jsou k dispozici jsou pouze objednané služby (ostatní položky jsou ignorovány, např. přestávky, cesty na LM).</li><li>Pořadí objednaných služeb odpovídá pořadí v rámci DV.</li><li>Bezprostředně za sebou naplánované objednané služby se stejnými parametry (zákazník, druh odpadu…), u kterých se liší pouze typ nádoby, jsou slučovány.</li><li>Minimální výška řádku tabulky je pevně dána. Skutečná výška odpovídá obsaženým informacím (viz obrázek).</li><li>Pokud vložené záznamy nevyplnění celou stranu, dojde k jejímu vyplnění „prázdnými“ položkami tabulky.</li></ul></li></ul><p><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-10-22 13-57-51.png" data-attachment="true"></p><p>Nyní se dostáváme ke struktuře zmíněné tabulky. Důraz bude kladen na obsažené informace. Jejich formát a umístění je naznačeno na náhledu.</p><ul><li>Místo realizace – obsahuje informace o objednané službě:<ul><li>název zákazníka (hodnota není zalamována),</li><li>adresa místa realizace (hodnota není zalamována),</li><li>druhy odpadu (hodnota není zalamována),</li><li>kontakt v místě realizace (hodnota není zalamována; pokud není hodnota k dispozici, není položka zobrazena vůbec),</li><li>poznámka k místu realizace (hodnota je zalamována; pokud není hodnota k dispozici, není položka zobrazena vůbec).</li></ul></li><li>Realizace – obsahuje informaci o počtu vyvážených nádob dle jejich typu. Doplněn je i datum realizace a SPZ odpovídajícího vozidla. </li><li>Potvrzení výsypu – slouží pro podpis zákazníkem doplněný razítkem.</li></ul><p>Poznámka: Zobrazené ikony jsou pouze ilustrativní. Budou odpovídat těm, které jsou použity v rámci aplikace (např. panel objednané služby na obrazovce plánování DV).</p><p><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-10-22 13-9-10.png" data-attachment="true"><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-10-22 13-9-35.png" data-attachment="true"></p><h3>Tisk prázdné sestavy</h3><p>Dojde ke změně stávajícího chování, kdy bude uživateli předána jiná tisková sestava než doposud. Podmínky, při kterých je sestava tohoto typu k dispozici, jsou následující.</p><ul><li>Obrazovka plánování denních výkonů (M4) – pokud je typ dopravy nastaven následovně: Lisovací vozidlo.</li><li>Formulář editace denního výkonu (M5) – pokud je typ dopravy editovaného DV následující: Lisovací vozidlo.</li></ul><p>Poznámka: Do budoucna bude nutné řešit typ dostupné sestavy nejen dle typu dopravy, ale na úrovni jednotlivých vozidel.</p><p>K nastavení sestavy je použit formulář, který vychází z toho stávajícího. Je tedy možné specifikovat, pro jaké vozidlo a jakého řidiče je prázdná sestava tištěna.</p><p><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-10-22 12-38-16.png" data-attachment="true"></p><p>Struktura sestavy pak odpovídá její „plné“ verzi s tím, že jsou k dispozici pouze některé informace:</p><ul><li>SPZ vozidla (pokud je nastaveno vozidlo v rámci formuláře),</li><li>jméno řidiče (pokud je nastaven řidič v rámci formuláře).</li></ul><p><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-10-22 12-41-21.png" data-attachment="true"><img src="id-055-zjednodusena-tiskova-sestava-pro-itinerar-trasy-denniho-vykonu-97650022_images/image2021-10-22 12-43-47.png" data-attachment="true"></p><h2>Obecné poznámky</h2><p>Ve formuláři editace (M5) je sestava tištěna pro DV ve stavu před uložením provedených změn (v rámci formuláře pracujeme s dočasnou kopií, která je do systému zanesena až po uložení provedených změn).</p><h1>Akceptační testy</h1><p>Pro splnění požadavku musí být splněny následující testovací scénáře.</p><h2>TC01: Xxx</h2><ol><li>Systém…</li></ol><h1>Poznámka</h1><p>–</p>
</div>
</body>
</html>

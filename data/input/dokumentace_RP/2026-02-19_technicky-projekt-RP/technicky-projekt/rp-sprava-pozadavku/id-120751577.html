<!DOCTYPE html>
<html lang="cs">
<head>
  <meta charset="utf-8">
  <title>ID-096: Připomínky k potvrzování realizace z FOB</title>
</head>
<body>
<div class="wiki-content">
<p></p><h1>Požadavek</h1><p>Cílem požadavku je revize chování, která souvisí s přímým potvrzováním realizace lokací z FOB.</p><ol><li><strong>Dostupné FOB zprávy v mapě</strong> – k dispozici jsou všechny typy FOB zpráv, ty nejsou žádným způsobem odlišeny.</li><li><strong>Zobrazení překrývajících se FOB zpráv</strong> – zprávy se stejnými souřadnicemi se překrývají, vidět je pouze poslední vykreslená.</li><li><strong>Označení lokací v mapě</strong> – požadavek na doplnění interakce, která umožní označování lokací objednaných služeb.</li><li><strong>Zobrazení zákazníka u FOB zprávy</strong> – požadavek na doplnění dostupných informací u FOB zprávy o název zákazníka. </li></ol><h1>Dostupné FOB zprávy v mapě</h1><p> <strong>Návrh řešení schválen zákazníkem.</strong></p><p>Revize zobrazení FOB zpráv v mapě (dostupné záznamy). </p><h2>Aktuální stav</h2><p>Nyní se v mapě zobrazují všechny dostupné FOB zprávy pro odpovídající vozidla a den. K jedné lokaci pak může existovat více FOB zpráv současně…</p><ul><li>Řidič může lokaci odbavit (včetně přeskočení) vícekrát. Pokud tak učiní, je pro každou akci vygenerována samostatná FOB zpráva.</li><li>Při vyhodnocení realizace se pak na úrovni lokace bere v úvahu poslední pro ni získaná FOB zpráva.</li></ul><h2>Návrh řešení</h2><p>Cílem návrhu řešení je zjednodušení základního pohledu na mapu. Pro dispečera jsou důležité především FOB zprávy, které mají vliv na vyhodnocení realizace. K dispozici tedy budou FOB zprávy, které splní sadu dále uvedených podmínek (pro zachování přehlednosti popsáno z pohledu jednoho denního výkonu)…</p><ol><li>Systém získá všechny FOB zprávy odpovídajícího vozidla, které vznikly v daný den realizace.</li><li>Z této kolekce systém odebere FOB zprávy, které splňují alespoň jednu z dále uvedených podmínek:<ul><li>Na úrovni FOB zprávy není k dispozici odpovídající lokace objednané služby (byla odebrána).</li><li>Odpovídající lokace objednané služby je již naplánovaná na jiný (nebo žádný) denní výkon.</li><li>Pro odpovídající lokaci objednané služby existuje více FOB zpráv (zachována je pouze ta nejnovější). </li></ul></li></ol><p>To znamená, že dispečer nově neuvidí FOB zprávy tohoto typu:</p><ul><li>zprávy bez vazby na konkrétní lokaci (zůstaly v evidenci např. po zrušení MDU),</li><li>zprávy pro lokaci přeplánovanou na jiný (nebo žádný) denní výkon,</li><li>duplicitní zprávy dané lokace (vznikly např. neopatrnou manipulací řidiče).</li></ul><p>Důsledkem je pak to, že se uživatel k FOB zprávám tohoto typu žádným způsobem nedostane. Budou pouze uloženy v DB, na uživatelské rozhraní se však nedostanou.</p><h1>Zobrazení překrývajících se FOB zpráv</h1><p> <strong>Návrh řešení schválen zákazníkem.</strong></p><p>Rozšíření obrazovky monitoringu realizace o zobrazení překrývajících se FOB zpráv.</p><h2>Aktuální stav</h2><p>Nyní jsou FOB zprávy s podobnými souřadnicemi zobrazovány přes sebe, uživatel tedy vidí pouze tu poslední vykreslenou.</p><h2>Návrh řešení</h2><p>Mapa bude rozšířena o možnost zobrazení překrývajících se záznamů o realizaci (FOB zprávy, aktivace PTO). Chování pak bude vycházet z obrazovky plánování denních výkonů.</p><ul><li>Pokud je v mapě vykresleno více záznamů o realizaci se stejnými či podobnými souřadnicemi, dochází k jejich grafickému zvýraznění.</li><li>V rámci jedné kontextové nabídky tedy mohou být obsaženy jak FOB zprávy, tak aktivace PTO (v mapě vykreslovány odlišným způsobem).</li><li>Takové záznamy o realizaci jsou označeny oranžovým kruhem, po kliknutí na něj je zobrazena kontextová nabídka s obsaženými záznamy.</li></ul><p>V nabídce zobrazené záznamy o realizaci jsou doplněny o následující interakce:</p><ul><li>po kliknutí dojde k označení odpovídajícího denního výkonu,</li><li>po najetí kurzorem myši je zobrazena kontextová nápověda.</li></ul><p>Zavření kontextové nabídky může být provedeno několika způsoby:</p><ul><li>stisknutí tlačítka křížku v pravém horním rohu kontextové nabídky,</li><li>kliknutí v mapě mimo právě zobrazenou kontextovou nabídku.</li></ul><p><img src="id-096-pripominky-k-potvrzovani-realizace-z-fob-120751577_images/image2024-12-28 11-35-2.png" data-attachment="true"></p><p>Kontextová nápověda může být vykreslena jedním z dále uvedených způsobů:</p><ul><li>maticové zobrazení (viz obrazovka plánování DV; na první pohled nejsou k dispozici žádné informace),</li><li>zobrazení seznamu (k dispozici pouze základní informace, i tak bude bude nabídka co do rozměrů veliká).</li></ul><p>Poznámka: Informace v rámci druhé varianty je možné změnit. Jedná se především o ilustraci možného zobrazení.</p><p><img src="id-096-pripominky-k-potvrzovani-realizace-z-fob-120751577_images/image2024-12-28 12-6-15.png" data-attachment="true"></p><p> </p><h1>Označení lokací v mapě</h1><p> <strong>Bude provedena revize návrhu řešení – zvýraznění označené lokace v mapě (naznačeno modře).</strong></p><p>Rozšíření obrazovky monitoringu realizace o nové interakce.</p><h2>Aktuální stav</h2><p>Na obrazovce monitoringu realizace je možné označit denní výkon, provést to můžeme různými způsoby…</p><ul><li><strong>Diagram s DV</strong>: kliknutí na řádek diagramu, kliknutí na obsaženou lokaci.</li><li><strong>Mapa s DV</strong>: klinutí na plánovanou či skutečnou trajektorii, kliknutí na lokaci.</li></ul><p>Je pak možné označit více DV současně…</p><ul><li>V rámci panelu s diagramy jsou graficky odlišeny všechny označené záznamy.</li><li>V mapě je zvýrazněn pouze poslední označený DV (plánovaná i skutečná trajektorie).</li></ul><h2>Návrh řešení</h2><p>Aktuálně dostupné interakce budou rozšířeny o možnost označování dílčích lokací objednané služby…</p><ul><li>Označení lokace jako takové je již k dispozici.</li><li>Nedochází však k jejímu zvýraznění (viz dále).</li></ul><p>Pokud tedy uživatel klikne na konkrétní lokaci (v mapě či diagramu), budou provedeny následující akce:</p><ul><li>označení odpovídajícího denního výkonu (již implementováno),</li><li>zvýrazněné odpovídajícího denního výkonu (již implementováno),</li><li>zvýraznění dané lokace v mapě i diagramu (viz dále).</li></ul><p>Způsob, jakým bude lokace zvýrazněna, vychází z obrazovky plánování DV.</p><ul><li>V mapě je zvýraznění provedeno jejím podbarvením (kruh v barvě označeného DV).</li><li>V diagramu je doplnění ohraničené (bílá přerušovaná čára).</li></ul><p><img src="id-096-pripominky-k-potvrzovani-realizace-z-fob-120751577_images/image2025-1-20 8-39-44.png" data-attachment="true"></p><p>Abychom sjednotili chování, provedeme revizi zobrazení označené lokace objednané služby také na obrazovce plánování DV…</p><ul><li>Barva kruhu, kterým je zvýrazněna lokace objednané služby, bude odpovídat barvě daného DV.</li><li>V případě, že uživatel označí lokace různých DV, může být každá lokace zvýrazněna jinou barvou.</li><li>U některých DV může barva kruhu pod označenou lokací splývat s barvou kruhu pro zvýraznění shluků.</li></ul><p><img src="id-096-pripominky-k-potvrzovani-realizace-z-fob-120751577_images/image2025-1-20 8-55-16.png" data-attachment="true"></p><h1>Zobrazení zákazníka u FOB zprávy</h1><p> <strong>Provedena revize návrhu řešení – změna pořadí dílčích položek (naznačeno modře).</strong></p><p>Rozšíření kontextové nabídky FOB zprávy o informace o zákazníkovi.</p><h2>Aktuální stav</h2><p>Pro FOB zprávu je v mapě dostupná bublinková nápověda s informacemi o ní…</p><ul><li>vozidlo</li><li>čas</li><li>adresa</li><li>souřadnice.</li></ul><p>Uvedené informace jsou přímo dostupné na FOB zprávě.</p><h2>Návrh řešení</h2><p>Bublinková nápověda bude rozšířena o název zákazníka, ten bude doplněn jako první v pořadí (viz obrázek).</p><ul><li>Hodnota bude získána z odpovídající lokace, pro kterou FOB zpráva vznikla (pokud je k dispozici).</li><li>Pro odpovídající objednanou službu nalezneme objednávku – na té je evidován hledaný zákazník.</li></ul><p>Může nastat situace, kdy pro FOB zprávu neexistuje odpovídající lokace. V takovém případě není položka s názvem zákazníka dostupná vůbec.</p><ul><li>Jedná se o situace, kdy byla FOB zpráva získána pro MDU, které bylo ale následně zrušeno.</li><li>Došlo tedy ke smazání lokace s místem uložení, FOB zpráva však zůstala zachována.</li></ul><p>Poznámka: Současně bude doplněna informace o způsobu odbavení (např. potvrzení realizace).</p><p><img src="id-096-pripominky-k-potvrzovani-realizace-z-fob-120751577_images/image2025-1-10 15-6-40.png" data-attachment="true"></p><h1>Akceptační testy</h1><p>Pro splnění požadavku musí být splněny následující testovací scénáře.</p><h2>TC01: Xxx</h2><ol><li>Systém…</li></ol><h1>Poznámka</h1><p>–</p>
</div>
</body>
</html>

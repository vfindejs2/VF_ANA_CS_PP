<!DOCTYPE html>
<html lang="cs">
<head>
  <meta charset="utf-8">
  <title>ID-006: Zobrazení detailu zákazníka při velkém množství míst realizace</title>
</head>
<body>
<div class="wiki-content">
<p></p><h1>Požadavek</h1><p>Ve správě systému je možné v přehledu zákazníků zobrazit detail konkrétního zákazníka, v něm je mimo jiné uveden i přehled míst realizace. Je pak požadována revize chování při načítání těchto míst realizace. Ve chvíli, kdy se uživatel pokusí zobrazit detail zákazníka, ke kterému je přiřazeno velké množství míst realizace (řádově tisíce), totiž dojde k „zamrznutí“ celého detailu (viz obrázek).</p><p>Poznámka: Nedojde pak k „zamrznutí“ celé aplikace, při změně zákazníka je již detail načten v pořádku.</p><p><img src="id-006-zobrazeni-detailu-zakaznika-pri-velkem-mnozstvi-mist-realizace-88032336_images/image2020-5-19 11-6-35.png" data-attachment="true"></p><h1>Aktuální stav</h1><p>Při zobrazení detailu zákazníka jsou načtena všechna místa realizace zároveň.</p><h1>Návrh řešení</h1><p>Při zobrazení detailu zákazníka bude načteno maximálně N míst realizace. Dodatečné načtení míst realizace je pak spuštěno až na pokyn uživatele, a to ve chvíli, kdy dosáhne konce přehledu míst realizace – např. pomocí kolečka myši či posuvníku. V tu chvíli dojde k načtení dalších N záznamů. Zmíněná hodnota N pak bude nastavena na 100.</p><p>Pokud je načteno pouze M míst realizace, není posuvník v rámci jejich přehledu zobrazen vůbec. K tomu dojde až při překročení této hodnoty. Zmíněná hodnota M pak bude nastavena na 20.</p><p>Poznámka: Vzhledem k tomu, že se problém aktuálně týká 4 zákazníků, byla zvolena tato varianta.</p><h1>Akceptační testy</h1><p>Pro splnění požadavku musí být splněny následující testovací scénáře.</p><h2>TC01: Zobrazení detailu zákazníka</h2><ol><li>Uživatel zadá požadavek na zobrazení detailu zákazníka.</li><li>Systém zobrazí detail zákazníka.<br><ol><li>Pokud není k zákazníkovi přiřazeno žádné místo realizace: Přehled míst realizace není zobrazen vůbec.</li><li>Pokud je k zákazníkovi přiřazeno maximálně M míst realizace: Jsou zobrazena všechna místa realizace, posuvník přehledu míst realizace není zobrazen.</li><li>Pokud je k zákazníkovi přiřazeno více než M, maximálně však N míst realizace: Jsou zobrazena všechna místa realizace, posuvník přehledu míst realizace je zobrazen.</li><li>Pokud je k zákazníkovi přiřazeno více než N míst realizace: Je zobrazeno prvních N míst realizace, posuvník přehledu míst realizace je zobrazen.</li></ol></li><li>Pokud jsou v přehledu míst realizace splněny dále uvedené podmínky, je načteno dalších N míst realizace:<br><ol><li>Je načteno více jak M míst realizace.</li><li>Zatím nebyla načtena všechna místa realizace.</li><li>Uživatel dosáhl konce přehledu míst realizace.</li></ol></li></ol><p>Poznámka: Důraz testovacího scénáře je kladen na chování přehledu míst realizace. </p><h1>Poznámka</h1><p>Jedná se o dříve řešený požadavek, je tedy uveden pouze zákazníkem zvolený návrh řešení.</p>
</div>
</body>
</html>

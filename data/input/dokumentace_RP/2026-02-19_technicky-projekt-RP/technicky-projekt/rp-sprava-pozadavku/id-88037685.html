<!DOCTYPE html>
<html lang="cs">
<head>
  <meta charset="utf-8">
  <title>ID-016: Tisk prázdného formuláře POVOS</title>
</head>
<body>
<div class="wiki-content">
<p></p><h1>Požadavek</h1><p>Vznikl požadavek na doplnění možnosti vytisknout prázdné potvrzení o výkonu objednané služby (POVOS). V takovém případě nebude nutný výběr konkrétního denního výkonu, případná vstupní data zadá uživatel ručně. Nastavit pak bude možné následující informace:</p><ul><li>Provozovna, pro kterou bude POVOS vytištěn.</li><li>Vozidlo, pro které bude POVOS vytištěn.</li><li>Zaměstnanec na pozici řidič, který bude vozidlo obsluhovat.</li></ul><p>Poznámka: Ani jeden z parametrů není povinný.</p><h1>Aktuální stav</h1><p>Aktuálně není přímo umožněn tisk prázdné tiskové sestavy. Sestavu je možné vytisknout pouze pro konkrétní denní výkony, které splňují určité podmínky.</p><h1>Návrh řešení</h1><p>Došlo k doplnění zjednodušeného návrhu řešení, který nevyžaduje vytvoření nového modulu pro práci s tiskovými sestavami. jedná se pak o <a href="id-88037685.html">Aktualizovaný návrh řešení</a>, který je aktuálně platný.</p><h2>Původní návrh řešení</h2><p>Tisk sestavy bude umožněn v rámci nového modulu – Reporty. V rámci obsaženého sekundárního menu se pak bude jednat o záložku Tiskové sestavy (viz ilustrativní obrázek). Tisková sestava bude pojmenována následovně: <strong>POVOS – prázdný formulář</strong>.</p><p><img src="id-016-tisk-prazdneho-formulare-povos-88037685_images/image2020-7-13 14-54-15.png" data-attachment="true"></p><p>Tisk obecně pak může být zajištěn různými způsoby, my si 2 základní uvedeme:</p><ul><li>Asynchronní volání (reporty ve FLWW2) – uživatel zadá požadavek na tisk, systém přijme tento požadavek a spustí na pozadí generování požadovaného souboru. Jakmile je soubor připraven, systém zobrazí uživateli notifikaci, že je výsledný soubor k dispozici. Uživatel pak tento soubor může stáhnout.</li><li>Synchronní volání – uživatel zadá požadavek na tisk, systém přijme tento požadavek a spustí generování požadovaného souboru. Jakmile je soubor připraven, začne rovnou jeho stahování (poznámka: podmínkou je krátká doba potřebná k přípravě výsledného souboru).</li></ul><p>Vzhledem k povaze tiskové sestavy zde bude použito synchronní volání, po zadání a potvrzení požadavku dojde rovnou ke stažení požadovaného souboru. Soubor bude uživateli předán ve formátu PDF.</p><p>Jakmile uživatel zadá požadavek na tisk sestavy, zobrazí se formulář pro nastavení vstupných parametrů (viz ilustrativní obrázek, neobsahuje pole pro zadání provozovny).</p><p><img src="id-016-tisk-prazdneho-formulare-povos-88037685_images/image2020-7-13 15-31-46.png" data-attachment="true"></p><p>Zde je možné zadat následující informace:</p><ul><li>Provozovna, pro kterou bude POVOS vytištěn (povinné, v rámci ovládacího prvku je pak přednastavena první dostupná položka).</li><li>Vozidlo, pro které bude POVOS vytištěn (nepovinné).</li><li>Zaměstnanec na pozici řidič, který bude vozidlo obsluhovat (nepovinné).</li></ul><p>Poznámka: Není tedy nutné zvolit konkrétní denní výkon.</p><p>Struktura výsledného PDF souboru je pak dána, vychází z již implementované tiskové sestavy POVOS. Získaný dokument obsahuje 2 stránky, kde jsou obsaženy 2 totožné formuláře POVOS, viz obrázky.</p><p>Poznámka: V rámci uvedeného náhledu není provozovna zobrazena (položka sestavy Stredisko).</p><p><img src="id-016-tisk-prazdneho-formulare-povos-88037685_images/image2020-7-13 15-34-26.png" data-attachment="true"><img src="id-016-tisk-prazdneho-formulare-povos-88037685_images/image2020-7-13 15-34-59.png" data-attachment="true"></p><p>V rámci aplikace FLWW2 bude pak možné konkrétnímu uživateli nastavit oprávnění na dostupnost této tiskové sestavy (záložka Reporty v rámci nastavení uživatelských oprávnění).</p><p>Poznámka: Jako vhodné se jeví doplnění možnosti nastavit oprávnění i pro již existující tiskové sestavy (formulář objednávky, „běžný“ POVOS…).</p><h2>Aktualizovaný návrh řešení</h2><p>Tisk sestavy bude umožněn v rámci existujících obrazovek aplikace. Vždy se bude jednat o běžné tlačítko nástrojové lišty, které bude umístěno zde:</p><ul><li>obrazovka plánování DV (M4) – přehled denních výkonů,</li><li>obrazovka editace DV (M5) – tabulka objednaných služeb.</li></ul><p>Poznámka: Jedná se o místa, kde je umožněn tisk „vyplněné“ sestavy POVOS.</p><p>Tisková sestava bude pojmenována následovně: <strong>POVOS – prázdný formulář</strong>.</p><p>Jakmile uživatel zadá požadavek na tisk sestavy, zobrazí se formulář pro nastavení vstupných parametrů (viz ilustrativní obrázek, neobsahuje pole pro zadání provozovny).</p><p><img src="id-016-tisk-prazdneho-formulare-povos-88037685_images/image2020-7-13 15-31-46.png" data-attachment="true"></p><p>Zde je možné zadat následující informace:</p><ul><li>Provozovna, pro kterou bude POVOS vytištěn (povinné, v rámci ovládacího prvku je pak přednastavena první dostupná položka).</li><li>Vozidlo, pro které bude POVOS vytištěn (nepovinné).</li><li>Zaměstnanec na pozici řidič, který bude vozidlo obsluhovat (nepovinné).</li></ul><p>Poznámka: Není tedy nutné zvolit konkrétní denní výkon.</p><p>Struktura výsledného PDF souboru je pak dána, vychází z již implementované tiskové sestavy POVOS. Získaný dokument obsahuje 2 stránky, kde jsou obsaženy 2 totožné formuláře POVOS, viz obrázky. Název tohoto souboru je pak následující:</p><ul><li>POVOS – prázdný.pdf</li></ul><p>Poznámka: V rámci uvedeného náhledu není provozovna zobrazena (položka sestavy Stredisko).</p><p><img src="id-016-tisk-prazdneho-formulare-povos-88037685_images/image2020-7-13 15-34-26.png" data-attachment="true"><img src="id-016-tisk-prazdneho-formulare-povos-88037685_images/image2020-7-13 15-34-59.png" data-attachment="true"></p><h1>Akceptační testy</h1><h2>TC01: Tisk prázdného formuláře POVOS</h2><ol><li>Uživatel zadá požadavek na tisk prázdného potvrzení o výkonu objednané služby (POVOS).</li><li>Systém zobrazí formulář pro nastavení parametrů tisku.</li><li>Uživatel vyplní požadované údaje a potvrdí tisk.</li><li>Systém provede validaci zadaných údajů.</li><li>Systém vygeneruje výsledný soubor dle zadaných informací.</li><li>Systém zavře formulář.</li><li>Systém předá výsledný souboru uživateli – začne stahování tohoto souboru.</li></ol><h2>TC02: Zrušení tisku prázdného formuláře POVOS</h2><ol><li>Uživatel zadá požadavek na tisk prázdného potvrzení o výkonu objednané služby (POVOS).</li><li>Systém zobrazí formulář pro nastavení parametrů tisku.</li><li>Uživatel vyplní požadované údaje a zruší tisk.</li><li>Systém zavře formulář.</li></ol><h1>Poznámka</h1><p>Jedná se o dříve řešený požadavek, je tedy uveden pouze zákazníkem zvolený návrh řešení.</p><p>Pokud bude schválena, zahrnuje i úpravu řešenou v rámci <a href="#" data-page-title="ID-020: Revize společnosti při tisku sestavy POVOS">ID-020: Revize společnosti při tisku sestavy POVOS</a>.</p>
</div>
</body>
</html>

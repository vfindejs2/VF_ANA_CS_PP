<!DOCTYPE html>
<html lang="cs">
<head>
  <meta charset="utf-8">
  <title>ID-029: Objednávky vytvořené pro zákazníka v prodlení s platbou</title>
</head>
<body>
<div class="wiki-content">
<p></p><h1>Požadavek</h1><p>V rámci formuláře objednávky je uživateli zobrazena informace, zda je zvolený zákazník v době zakládání objednávky v prodlení s platbou. Požadováno pak je mít možnost reportovat právě takové objednávky, které vznikly pro zákazníky v prodlení s platbou.</p><p>Poznámka: V rámci diskusí nad požadavkem bylo zjištěno, že požadovaná informace nemusí být předána výhradně ve formě reportu.</p><h1>Aktuální stav</h1><p>Aktuálně není informace, v jakém stavu byl konkrétní zákazník při ukládání objednávky, k dispozici.</p><h1>Návrh řešení</h1><p>Samotné řešení požadavku je možné rozdělit na 2 samostatné části – získání této informace a její předání uživateli.</p><h2>Získání informace</h2><p>Abychom mohli požadovanou informaci prezentovat, je nutné ji začít v rámci systému evidovat. Dojde tedy k doplnění entity Objednávka o nový atribut – vytvořena pro zákazníka v meškání s platbou. Tato informace pak bude nabývat 3 hodnot:</p><ul><li>Ano – v době uložení objednávky k realizaci byl odpovídající zákazník v meškání s platbou.</li><li>Ne – v době uložení objednávky k realizaci nebyl odpovídající zákazník v meškání s platbou.</li><li>Nenastaveno (NULL) – objednávka zatím nebyla uložena k realizaci, nebo se jedná o objednávku v minulosti (tedy před implementací tohoto požadavku).</li></ul><p>Jako vhodné se jeví doplnění informace, kdo uložil objednávku k realizaci. Objednávka tedy bude doplněna o další atribut – uložil k realizaci.  <strong>Je požadováno?</strong></p><p>Jak bude hodnota získána, bylo naznačeno již ve výčtu možných hodnot. Pro pořádek si samotný postup raději uvedeme.</p><ol><li>Uživatel uloží objednávku k realizaci.</li><li>Systém v rámci ukládání objednávky nastaví informaci, zda byla objednávka vytvořena pro zákazníka v meškání s platbou (dle ve formuláři nastaveného zákazníka – atribut Bonita).</li><li>Systém v rámci ukládání objednávky nastaví informaci, kdo uložil objednávku k realizaci (dle právě přihlášeného uživatele).  <strong>Je požadováno?</strong></li></ol><p>Poznámka: Při ukládání objednávky do jiného stavu nebude hodnota uvedeného atributu nastavována.</p><p>Pro objednávky, které již v rámci systému existují, bude hodnota atributu nastavena na Nenastaveno (výchozí hodnota).</p><h2>Předání informace</h2><p>Informace pak může být uživateli předána několika způsoby, 2 základní si uvedeme.</p><p>Poznámka: Oba návrhy mohou být realizovány současně.</p><h3>Předání formou reportu</h3><p>První uvedenou možností je export ve formě reportu – tedy v rámci modulu reporty. Zde je pak potřeba specifikovat základní vstupní parametry reportu a jeho výslednou strukturu. Vstupními parametry začneme.</p><table><tbody><tr><th>Parametr</th><th>Popis</th><th>Poznámka</th></tr><tr><td>Provozovna</td><td>Provozovna, pro kterou mají být objednávky exportovány.</td><td><p>Možnost nevybráno je k dispozici – buď jsou data exportována pro všechny, nebo právě jednu provozovnu.</p><p>Uživatel pak může vybírat pouze z takových provozoven, na které má oprávnění.</p></td></tr><tr><td>Období</td><td>Období, pro které mají být objednávky exportovány (dle data vytvoření objednávky).</td><td>Při nenastaveném období není bráno datum vytvoření objednávky v potaz.</td></tr></tbody></table><p>Po specifikaci vstupních parametrů je možné report spustit, navážeme tedy strukturou výsledného souboru.</p><table><tbody><tr><th>Atribut</th><th>Popis</th><th colspan="1">Formát hodnoty</th><th>Poznámka</th></tr><tr><td colspan="1">Provozovna</td><td colspan="1">Provozovna, pro kterou byla objednávka vytvořena.</td><td colspan="1"><p>Kód: Název</p><ul><li>1125: Prevádzka Trenčín</li></ul></td><td colspan="1">–</td></tr><tr><td>Číslo objednávky</td><td>Jedinečné číslo přiřazené k objednávce.</td><td colspan="1"><p>Číslo objednváky</p><ul><li>1125-000027</li></ul></td><td>–</td></tr><tr><td>Objednavatel</td><td>Zákazník, pro kterého byla objednávka vytvořena.</td><td colspan="1"><p>Název</p><ul><li>NATUR-PACK, a.s.</li></ul></td><td>–</td></tr><tr><td colspan="1">Vytvořena pro zákazníka v meškání s platbou</td><td colspan="1">Informace, zda byl odpovídající zákazník v době uložení objednávky k realizaci v prodlení s platbou.</td><td colspan="1"><p>Vytvořena pro zákazníka v meškání s platbou</p><ul><li>Ano</li></ul></td><td colspan="1">–</td></tr><tr><td>Uložil k realizaci</td><td>Uživatel, který uložil objednávku k realizaci.</td><td colspan="1"><p>Uložil k realizaci</p><ul><li>Tomáš Stiksa (110953)</li></ul></td><td><p>Může se lišit od uživatele, který objednávku založil či uložil jako poslední. </p> <strong>Je požadováno?</strong></td></tr><tr><td colspan="1">Přijatá záloha</td><td colspan="1">Informace o přijaté záloze od zákazníka.</td><td colspan="1"><p>Přijatá záloha</p><ul><li>125,00 €</li></ul></td><td colspan="1">K dispozici pouze pro objednávky s alespoň jednou jednorázovou položkou objednávky.</td></tr><tr><td colspan="1">Poznámka</td><td colspan="1">Interní poznámka zadaná k objednávce.</td><td colspan="1"><p>Poznámka</p><ul><li>Zákazník uhradil zálohu v plné výši.</li></ul></td><td colspan="1">–</td></tr></tbody></table><p> Když je report připraven ke stažení, může uživatel specifikovat, v jakém formátu bude výsledný soubor předán.</p><ul><li>xlsx (soubor aplikace Excel),</li><li>pdf,</li><li>csv (textový výstup).</li></ul><p> Aktuálně není modul Reporty k dispozici. Informace pak není zobrazena v rámci uživatelského rozhraní.</p><h3>Předání na uživatelském rozhraní</h3><p>Další možností, jak informaci uživateli předat, je zobrazení přímo v rámci uživatelského rozhraní. Navrhujeme pak následující místa v rámci aplikace, kde by mohla být informace k dispozici.</p><table><tbody><tr><th>Umístění</th><th>Náhled</th><th>Popis</th><th>Poznámka</th></tr><tr><td>Přehled objednávek – tabulka</td><td>–</td><td><p>Budou doplněny sloupce pro nově evidované hodnoty:</p><ul><li>Vytvořena pro zákazníka v meškání s platbou, příklad hodnoty: Ano</li><li>Uložil k realizaci, příklad hodnoty: Tomáš Stiksa (110953)  <strong>Je požadováno?</strong></li></ul></td><td>–</td></tr><tr><td>Přehled objednávek – detail</td><td><img src="id-029-objednavky-vytvorene-pro-zakaznika-v-prodleni-s-platbou-89063919_images/image2020-10-26 10-46-54.png" data-attachment="true"></td><td>Dojde ke grafickému znázornění informace, zda byla objednávka uložena k realizaci pro zákazníka v meškání s platbou.</td><td>Informace, kdo objednávku uložil k realizaci, zobrazena není.</td></tr></tbody></table><h1>Akceptační testy</h1><p> Není zvolen požadovaný návrh řešení.</p><h1>Poznámka</h1><p>–</p>
</div>
</body>
</html>

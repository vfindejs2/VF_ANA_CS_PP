<!DOCTYPE html>
<html lang="cs">
<head>
  <meta charset="utf-8">
  <title>ID-015: Dostupnost likvidačních míst dle společností</title>
</head>
<body>
<div class="wiki-content">
<p></p><h1>Požadavek</h1><p>V rámci komunikačního rozhraní byla doplněna informace o tom, která likvidační místa (LM) patří ke kterým společnostem (provozovnám první úrovně). Je pak požadováno, aby byla jednotlivým uživatelům zpřístupňována LM právě podle této informace.</p><h1>Aktuální stav</h1><p>Chování se liší v rámci jednotlivých případů užití, aktuálně však není přiřazení ke společnosti vzhledem k přihlášenému uživateli vyhodnocováno vůbec.</p><h1>Návrh řešení</h1><p>Dostupná LM se na jednotlivých místech aplikace mohou lišit dle konkrétního případu užití. Proto je třeba dodat návrh řešení právě dle jednotlivých případů užití, viz tabulka.</p><table><tbody><tr><th colspan="1">#</th><th>Případ užití</th><th>Stručný popis</th><th>Dostupná LM</th><th>Poznámka</th></tr><tr><td colspan="1">1</td><td>Zobrazení přehledu likvidačních míst</td><td>Přehled LM ve správě systému.</td><td><ul><li>aktivní záznamy;</li><li><strong>LM odpovídající společnosti, pod kterou je umístěna provozovna přihlášeného uživatele.</strong></li></ul></td><td>Jsou dostupná i LM s nevyplněnými souřadnicemi (NULL) – ta jsou graficky odlišena.</td></tr><tr><td colspan="1">2</td><td>Založení/editace objednávky (případně šablony objednávky)</td><td>Přehled LM ve formuláři objednané nádoby – výběr LM k zadanému druhu odpadu.</td><td><ul><li>aktivní záznamy;</li><li>LM odebírající odpovídající druh odpadu;</li><li><strong>LM odpovídající společnosti, pod kterou je umístěna provozovna, pro kterou je vytvářena objednávka (nastavená provozovna odpovídá provozovnám, na které má uživatel oprávnění).</strong></li></ul></td><td><p>Jsou dostupná i LM s nevyplněnými souřadnicemi (NULL) – ta jsou graficky odlišena a je možné je použít (validace je prováděna až v rámci uložení objednávky/šablony objednávky).</p></td></tr><tr><td colspan="1">3</td><td>Plánování denních výkonů</td><td>Přehled LM při editaci lokací nenaplánované objednané služby (konkrétně změna LM).</td><td><ul><li>aktivní záznamy;</li><li>LM odebírající odpovídající druh odpadu (dle konkrétní objednané služby);</li><li><strong>LM odpovídající společnosti, pod kterou je umístěna provozovna, pro kterou je vytvořena objednaná služba (nastavená provozovna odpovídá provozovnám, na které má uživatel oprávnění).</strong></li></ul></td><td>Jsou dostupná i LM s nevyplněnými souřadnicemi (NULL) – ta jsou graficky odlišena a není možné je použít.</td></tr><tr><td colspan="1">4</td><td colspan="1">Editace denního výkonu</td><td colspan="1">Přehled LM při změně adresy lokace typu LM.</td><td colspan="1"><ul><li>aktivní záznamy;</li><li>LM odebírající odpovídající druh odpadu (dle druhů odpadu obsažených v rámci DV – dle obsažených objednaných služeb);</li><li><strong>LM odpovídající společnosti, pod kterou je umístěna provozovna, pro kterou je vytvořen denní výkon (nastavená provozovna odpovídá provozovnám, na které má uživatel oprávnění).</strong></li></ul></td><td colspan="1">Jsou dostupná i LM s nevyplněnými souřadnicemi (NULL) – ta jsou graficky odlišena a není možné je použít.</td></tr><tr><td colspan="1">5</td><td colspan="1">Editace denního výkonu</td><td colspan="1">Kontextová nabídka s LM v rámci nástrojové lišty tabulky denního výkonu.</td><td colspan="1"><ul><li>LM vyskytující se v rámci DV.</li></ul></td><td colspan="1">V rámci této kontextové nabídky je umožněn i výběr libovolného LM, které zatím není v rámci DV použito. V takovém případě se nabízí stejná LM jako u bodu 4.</td></tr></tbody></table><h1>Akceptační testy</h1><p>Akceptační testy vychází z jednotlivých případů užití, které jsou uvedeny v rámci návrhu řešení.</p><h2>TC01: Dostupná likvidační místa</h2><ol><li>Uživatel zadá požadavek na zobrazení přehledu LM.</li><li>Systém zobrazí přehled LM – v rámci přehledu jsou načtena taková LM, která odpovídají podmínkám uvedeným v rámci odpovídajícího návrhu řešení.</li></ol><p>Poznámka: Forma zobrazeného přehledu je dána konkrétním případem užitím.</p><h2>TC02: Výběr likvidačního místa bez souřadnic</h2><ol><li>Uživatel označí LM, které nemá vyplněné souřadnice. a potvrdí jeho výběr.</li><li>Systém zobrazí chybové hlášení, že LM není možné z uvedeného důvodu použít.</li><li>Uživatel potvrdí chybové hlášení.</li><li>Systém zavře chybové hlášení (uživatel pokračuje ve výběru LM).</li></ol><p>Poznámka: Odpovídá návrhům řešení s číslem 2, 3 a 4.</p><h1>Poznámka</h1><p>–</p>
</div>
</body>
</html>

<!DOCTYPE html>
<html lang="cs">
<head>
  <meta charset="utf-8">
  <title>ID-039: Zobrazení přehledu objednaných služeb v detailu denního výkonu</title>
</head>
<body>
<div class="wiki-content">
<p></p><h1>Požadavek</h1><p>Detail denního výkonu, který je dostupný hned z několika obrazovek, obsahuje mimo jiné i přehled objednaných služeb. Zobrazené objednané služby pak dopovídají stavu denního výkonu – jsou zobrazeny <strong>buď</strong> naplánované, <strong>nebo</strong> skutečně realizované objednané služby. Požadováno pak je, aby byla zachována informace o naplánovaných objednaných službách i v případě, kdy jsou již zobrazeny pouze ty skutečně realizované.</p><p>S tím nepřímo souvisí další část panelu s detailem, a to informace o využití denního výkonu. Konkrétně se pak jedná o hodnotu se skutečným počtem objednaných služeb, kde je požadována revize chování. Cílem je zobrazení počtu takových objednaných služeb, které byly v rámci realizace denního výkonu skutečně realizovány.</p><p>Spolu s tímto požadavkem byly zmíněny ještě další změny, které se však týkají obrazovky kontroly realizace denního výkonu. Jedná se o modifikaci následujících akcí:</p><ul><li>Vložení objednané služby na jinou realizaci denního výkonu<br><ul><li>Původní realizace denního výkonu – panel objednané služby bude stále zobrazen, uvedena pak bude informace, na kterou realizaci denního výkonu byla objednané služba vložena.</li><li>Nová realizace denního výkonu – v panelu objednané služby bude zobrazena informace, z které realizace denního výkonu byla objednané služba vložena.</li></ul></li><li>Částečné přeplánování objednané služby s vytvořením místa dočasného uložení<br><ul><li>Doplnit k původní objednané službě informaci, jaká adresa MDU byla v rámci přeplánování zadána.</li></ul></li></ul><h1>Aktuální stav</h1><p>Aktuálně obsahuje přehled objednaných služeb (detail denního výkonu) pouze základní informace (viz obrázek). Zobrazené hodnoty pak odpovídají stavu denního výkonu:</p><ul><li>Uzavřený – objednané služby potvrzené v rámci kontroly realizace denního výkonu (skutečně realizované objednané služby; barevně odlišeny obsloužené a neobsloužené objednané služby).</li><li>Jinak – objednané služby vložené na denní výkon (naplánované objednané služby).</li></ul><p><img src="id-039-zobrazeni-prehledu-objednanych-sluzeb-v-detailu-denniho-vykonu-89065535_images/image2020-11-13 8-31-56.png" data-attachment="true"></p><p>V části s využitím denního výkonu představuje hodnota skutečného počtu objednaných služeb počet takových objednaných služeb, které jsou přiřazeny k odpovídající realizaci denního výkonu. Bez ohledu na to, zda byla provedena jejich realizace či nikoliv.</p><p>Co se týče obrazovky kontroly realizace denního výkonu, tam je aktuální stav následující:</p><ul><li>Vložení objednané služby na jinou realizaci denního výkonu – při přeplánování objednaná služba „zmizí“ z původní realizace denního výkonu.</li><li>Částečné přeplánování objednané služby s vytvořením místa dočasného uložení – na obrazovce kontroly realizace denního výkonu není informace o adrese zadaného MDU k dispozici.  </li></ul><h1>Návrh řešení</h1><p>Vzhledem k tomu, že se požadované změny dotýkají několika obrazovek aplikace, je i návrh řešení rozdělen na více částí.</p><h2>Detail denního výkonu</h2><p>Zde začneme jednodušší úpravou chování, a to změnou v části s informacemi o využití denního výkonu. Hodnota s počtem skutečně realizovaných objednaných služeb bude získána jako součet takových objednaných služeb, které splňují všechny dále uvedené podmínky zároveň:</p><ul><li>Objednaná služba je přiřazena k odpovídající realizaci denního výkonu.</li><li>Objednaná služba je v jednom z uvedených stavů: Realizovaná (objednané služby zvýrazněné zelenou barvou).</li><li>Objednaná služba byla vložena na jinou realizaci denního výkonu a zároveň se nejedná o původní realizaci denního výkonu (objednaná služba je započítána pouze na takové realizaci denního výkonu, kam byla vložena).</li></ul><p>Navážeme pak částí s přehledem objednaných služeb, kde dochází k výraznějším změnám chování. Kromě změny rozložení se mění i logika, s kterou jsou objednané služby načítány. Samotné chování se odvíjí od stavu denního výkonu a je popsáno v tabulce. Pořadí objednaných služeb je dáno jejich interním identifikátorem (řazeny vzestupně).</p><table><tbody><tr><th colspan="1">#</th><th>Stav DV</th><th>Popis</th><th>Zobrazené objednané služby</th></tr><tr><td colspan="1">1</td><td>Plánovaný, Schválený, Plněný, Zrušený, Vypůjčený</td><td>Realizace denního výkonu buď zatím nezačala, nebo právě probíhá.</td><td><p>Jsou zobrazeny takové objednané služby, které jsou přiřazeny k odpovídajícímu dennímu výkonu (objednané služby, které byly na denní výkon naplánovány).</p></td></tr><tr><td colspan="1">2</td><td>Ke kontrole, Uzavřený</td><td>Realizace denního výkonu již proběhla.</td><td><p>Jsou zobrazeny takové objednané služby, které splňují alespoň jednu z dále uvedených podmínek:</p><ul><li>Objednaná služba je přiřazena k odpovídajícímu dennímu výkonu (viz 1).</li><li>Objednaná služba, je přiřazena k odpovídající realizaci denního výkonu (navíc jsou obsaženy objednané služby realizované nad rámec vytvořeného plánu).</li></ul><p>Každá objednaná služba je pak v přehledu zobrazena pouze jednou, a to i v případě, kdy se vyskytuje v obou uvedených množinách zároveň.</p></td></tr></tbody></table><p>Aktuálně je tabulka s přehledem objednaných služeb zobrazena pouze v případě, kdy odpovídající denní výkon obsahuje alespoň jednu položku denního výkonu. Uvedené chování pak bude změněno následovně: Tabulka s přehledem objednaných služeb je zobrazena v případě, kdy v ní má být zobrazena alespoň jedna objednaná služba.</p><p>Když víme, jaké objednané služby jsou v přehledu zobrazeny, můžeme přejít k samotnému rozložení. Začneme popisem obsažených sloupců.</p><table><tbody><tr><th>Sloupec (nadpis)</th><th>Popis</th><th>Chování</th><th>Poznámka</th></tr><tr><td>–</td><td><p>Informace, jakým způsobem objednaná služba vznikla:</p><ul><li>běžným způsobem (přímo z objednávky; obsahuje i objednané služby „na výzvu“),</li><li>přeplánováním (v rámci kontroly realizace denního výkonu; označeny ikonou).</li></ul></td><td><p>Pokud objednaná služba vznikla v rámci kontroly realizace denního výkonu (přeplánováním), je zobrazena ikona. Po najetí myší na tuto ikonu dojde k zobrazení bublinkové nápovědy s bližší informací o vzniku objednané služby:</p><ul><li>přeplánování,</li><li>částečné přeplánování rozdělením,</li><li>částečné přeplánování s použitím MDU (v rámci bublinkové nápovědy uvedena i adresa MDU).</li></ul></td><td>–</td></tr><tr><td>Typ úkonu</td><td>Typ úkonu, který je v rámci objednané služby realizován.</td><td>–</td><td>Nedošlo ke změně chování.</td></tr><tr><td>Příznak</td><td>Informace o způsobu potvrzení objednané služby v rámci kontroly realizace denního výkonu.</td><td><p>Pokud byla objednaná služba pouze potvrzena jako realizovaná, není zobrazena žádná ikona (jedná se o předpokládaný stav). V ostatních případech je zobrazena odpovídající ikona doplněná o bublinkovou nápovědu:</p><ul><li><img src="id-039-zobrazeni-prehledu-objednanych-sluzeb-v-detailu-denniho-vykonu-89065535_images/image2020-11-15 15-44-50.png" data-attachment="true"> … Objednaná služba byla označena jako nezrealizovaná (bez nutnosti opětovné realizace).</li><li><img src="id-039-zobrazeni-prehledu-objednanych-sluzeb-v-detailu-denniho-vykonu-89065535_images/image2020-11-15 15-45-7.png" data-attachment="true"> … Objednaná služba byla označena jako nezrealizovaná v rámci tohoto denního výkonu (realizace byla provedena v rámci jiného denního výkonu – jeho identifikace je uvedena v textu bublinkové nápovědy).</li><li><img src="id-039-zobrazeni-prehledu-objednanych-sluzeb-v-detailu-denniho-vykonu-89065535_images/image2020-11-15 15-45-23.png" data-attachment="true"> … Objednaná služba byla označena jako nezrealizovaná (bude provedena opětovná realizace).</li><li><img src="id-039-zobrazeni-prehledu-objednanych-sluzeb-v-detailu-denniho-vykonu-89065535_images/image2020-11-15 15-45-35.png" data-attachment="true"> … Objednaná služba byla označena jako částečně realizovaná (bude provedena opětovná realizace pouze pro část objednané služby, použito pak bylo MDU – jeho adresa je uvedena v textu bublinkové nápovědy). </li><li><img src="id-039-zobrazeni-prehledu-objednanych-sluzeb-v-detailu-denniho-vykonu-89065535_images/image2020-11-15 15-46-4.png" data-attachment="true"> … Objednaná služba byla označena jako částečně realizovaná (bude provedena opětovná realizace pouze pro část objednané služby).</li><li><img src="id-039-zobrazeni-prehledu-objednanych-sluzeb-v-detailu-denniho-vykonu-89065535_images/image2020-11-15 15-46-15.png" data-attachment="true"> … Objednaná služba byla označena jako realizovaná nad rámec původního plánu. K tomu mohlo dojít dvěma způsoby (u každého se pak liší text bublinkové nápovědy):<ul><li>realizace naplánované objednané služby (realizace objednaný služby byla naplánována v rámci jiného denního výkonu – jeho identifikace je uvedena v textu bublinkové nápovědy),</li><li>realizace nenaplánované objednané služby (objednané služba nebyla naplánována na žádný denní výkon).</li></ul></li></ul><p> </p></td><td><p>Hodnota je tedy k dispozici pouze v případě, že již byla u odpovídajícího denního výkonu provedena kontrola realizace.</p><p>Pokud není uvedeno jinak, je v bublinkové nápovědě uveden pouze význam piktogramu.</p><p>Piktogramy uvedené v tomto sloupci odpovídají těm, které jsou použity na obrazovce kontroly realizace denního výkonu.</p></td></tr><tr><td>Číslo objednávky</td><td>Číslo odpovídající objednávky.</td><td><p>Oproti původnímu chování je doplněno tlačítko s odkazem na přehled objednávek. Samotné chování je pak následující:</p><ol><li>Systém zobrazí obrazovku s přehledem objednávek.</li><li>Systém v rámci textového filtru tabulky přehledu objednávek nastaví číslo odpovídající objednávky.</li></ol></td><td>Může nastat situace, kdy nejsou v přehledu objednávek zobrazeny žádné záznamy. To bývá způsobeno např. nastavením sloupcových filtrů, které zůstaly zachovány od poslední „návštěvy“ této obrazovky (jsou ukládány v rámci uživatelského nastavení).</td></tr><tr><td>Objednavatel</td><td>Zákazník, pro kterého byla vytvořena odpovídající objednávka.</td><td>–</td><td>Nedošlo ke změně chování.</td></tr><tr><td>Telefon</td><td>Kontakt na objednavatele zadaný v rámci odpovídající objednávky.</td><td>–</td><td>Nedošlo ke změně chování.</td></tr></tbody></table><p>Jednotlivé objednané služby jsou pak graficky odlišeny. Barva textu se pak odvíjí jak od stavu samotné objednané služby:</p><ul><li>K naplánování, Naplánovaná, Ke kontrole – výchozí barva textu (nemáme potvrzenou informaci o realizaci objednané služby).</li><li>Realizovaná – zelená (objednaná služba byla v rámci denního výkonu zcela či částečně realizována).</li><li>Zrušená, Nezrealizovaná – červená (objednaná služba nebyla v rámci denního výkonu realizována, a to ani částečně).</li></ul><p>Poznámka: Barva se tedy odvíjí nejen od stavu objednané služby, ale i dle denního výkonu, na který byla naplánována a v rámci kterého byla skutečně realizována.</p><p>Dále je pak uveden náhled modifikovaného přehledu objednaných služeb, a to hned ve dvou stavech. První náhled představuje situaci, kdy ještě nebyla potvrzena realizace odpovídajícího denního výkonu. </p><p><img src="id-039-zobrazeni-prehledu-objednanych-sluzeb-v-detailu-denniho-vykonu-89065535_images/image2020-11-15 15-11-47.png" data-attachment="true"></p><p>Na druhém náhledu je naznačen stav po kontrole realizace denního výkonu, kdy máme k dispozici více informací.</p><p><img src="id-039-zobrazeni-prehledu-objednanych-sluzeb-v-detailu-denniho-vykonu-89065535_images/image2020-11-15 15-12-15.png" data-attachment="true"></p><h2>Obrazovka kontroly realizace denního výkonu</h2><p>Nyní se dostáváme na obrazovku kontroly realizace denního výkonu. Zde budou provedeny spíše kosmetické úpravy, některé však mají dopad i na logiku na pozadí.</p><table><tbody><tr><th>Případ užití</th><th>Popis</th><th>Náhled</th><th>Poznámka</th></tr><tr><td>Vložení na jinou realizaci denního výkonu</td><td><p>Po vložení objednané služby na jinou realizaci denního výkonu již nedojde ke „zmizení“ objednané služby z původní realizace denního výkonu. Navíc pak bude rozšířena informace zobrazená v bublinkové nápovědě, a to jak v rámci původní, tak u nově přiřazené realizace denního výkonu. Provedené změny jsou popsány následovně.</p><p>Původní realizace denního výkonu:</p><ul><li>zobrazení piktogramu použitého v rámci odpovídajícího tlačítka nástrojové lišty,</li><li>text bublinkové nápovědy doplněn o identifikaci nově přiřazené realizace denního výkonu,</li><li>příznak objednané služby je nastaven na hodnotu Nezrealizována (jedná se pouze o zobrazení na uživatelském rozhraní).</li></ul><p>Nová realizace denního výkonu:</p><ul><li>text bublinkové nápovědy doplněn o identifikaci původně přiřazené realizace denního výkonu.</li></ul><p> </p></td><td><p>Původní realizace denního výkonu</p><p><img src="id-039-zobrazeni-prehledu-objednanych-sluzeb-v-detailu-denniho-vykonu-89065535_images/image2020-11-16 10-26-41.png" data-attachment="true"></p><p>Nová realizace denního výkonu</p><p><img src="id-039-zobrazeni-prehledu-objednanych-sluzeb-v-detailu-denniho-vykonu-89065535_images/image2020-11-16 10-27-18.png" data-attachment="true"></p></td><td><p>V rámci modálního okna pro výběr požadované realizace denního výkonu nebude nově nabízena taková realizace denního výkonu, které je právě kontrolována.</p></td></tr><tr><td>Částečně přeplánovat s MDU</td><td>V rámci panelu objednané služby došlo k revizi textu, který je zobrazen v bublinkové nápovědě. V závorce byla doplněna adresa místa dočasného uložení.</td><td><img src="id-039-zobrazeni-prehledu-objednanych-sluzeb-v-detailu-denniho-vykonu-89065535_images/image2020-11-16 10-27-58.png" data-attachment="true"></td><td>–</td></tr></tbody></table><p>Poznámka: Text v bublinkové nápovědě k jednotlivým piktogramům bude doplněn o tečku na konci uvedeného textu, ta aktuálně není použita.</p><h1>Akceptační testy</h1><p>Pro splnění požadavku musí být splněny následující testovací scénáře.</p><h2>TC01: Zobrazení informací o využití v detailu denního výkonu</h2><ol><li>Došlo k označení denního výkonu a jeho zobrazení v panelu s detailem (je nad rámec tohoto změnového požadavku).</li><li>Systém mimo jiné zobrazí část s informacemi o využití denního výkonu, kde je hodnota skutečně realizovaných objednaných služeb vypočítána jako součet takových objednaných služeb, které splňují všechny dále uvedené podmínky zároveň:<br><ul><li><p>Objednaná služba je přiřazena k odpovídající realizaci denního výkonu.</p></li><li><p>Objednaná služba je v jednom z uvedených stavů: Realizovaná (objednané služby zvýrazněné zelenou barvou).</p></li><li>Objednaná služba byla vložena na jinou realizaci denního výkonu a zároveň se nejedná o původní realizaci denního výkonu (objednaná služba je započítána pouze na takové realizaci denního výkonu, kam byla vložena).</li></ul></li></ol><h2>TC01: Zobrazení přehledu objednaných služeb v detailu denního výkonu</h2><ol><li>Došlo k označení denního výkonu a jeho zobrazení v panelu s detailem (je nad rámec tohoto změnového požadavku).</li><li>Systém mimo jiné zobrazí část s přehledem objednaných služeb – načtené objednané služby a jejich zobrazení odpovídá návrhu řešení (viz <a href="id-89065535.html">Detail denního výkonu</a>).</li></ol><h2>TC01: Vložení objednané služby na jinou realizaci denního výkonu</h2><ol><li>Došlo k vložení objednané služby na jinou realizaci denního výkonu (je nad rámec tohoto změnového požadavku; v rámci výběrového dialogu pro realizace denního výkonu není obsažena právě kontrolovaná realizace denního výkonu).</li><li>V rámci původní realizace denního výkonu je služba stále zobrazena, a to jako Nezrealizovaná. V rámci bublinkové nápovědy je uvedena identifikace nově přiřazené realizace denního výkonu.</li><li>V rámci nově přiřazené realizace denního výkonu je v rámci bublinkové nápovědy doplněna identifikace původní realizace denního výkonu.</li></ol><h2>TC01: Částečné přeplánování objednané služby s MDU</h2><ol><li>Došlo k částečnému přeplánování objednané služby s použitím MDU (je nad rámec tohoto změnového požadavku).</li><li>Uživatel v panelu objednané služby najede myší na piktogram znázorňující, že byla objednaná služba částečně přeplánována s použitím MDU.</li><li>Systém zobrazí bublinkovou nápovědu s významem piktogramu a adresou odpovídajícího MDU.</li></ol><h1>Poznámka</h1><p> </p><p>–</p>
</div>
</body>
</html>

<!DOCTYPE html>
<html lang="cs">
<head>
  <meta charset="utf-8">
  <title>ID-025: Změna souřadnic lokace objednané služby z obrazovky kontroly realizace DV</title>
</head>
<body>
<div class="wiki-content">
<p></p><h1>Požadavek</h1><p>Na obrazovce potvrzení realizace DV je možné zadat požadavek na změnu souřadnic místa realizace, a to jak z tabulky realizací DV, tak z mapy. Požadováno pak je, aby zobrazený formulář místa realizace přebral nastavení mapy této obrazovky – konkrétně nastavení mapového podkladu a přiblížení mapy. </p><h1>Aktuální stav</h1><p>Pokud uživatel na obrazovce potvrzení realizace DV zadá požadavek na změnu souřadnic místa realizace, je k tomuto účelu zobrazen formulář místa realizace. Tam je možné nastavit pouze název a souřadnice. Zobrazená mapa je pak nastavena následovně:</p><ul><li>přiblížení: vychází z velikosti zobrazené vrstvy (1 bod),</li><li>mapový podklad: je načten z uživatelského nastavení.</li></ul><p>Po zavření formuláře je zapamatováno uživatelem provedené nastavení mapy.</p><p>Poznámka: Obdobné chování je na obrazovce potvrzení realizace DV dostupné i pro likvidační místa.</p><h1>Návrh řešení</h1><p>Pokud uživatel zadá na zmíněné obrazovce požadavek na změnu souřadnic místa realizace, bude provedeno nastavení mapy ve formuláři místa realizace následovně:</p><ul><li>přiblížení: vychází z mapy na obrazovce potvrzení realizace DV,</li><li>mapový podklad: vychází z mapy na obrazovce potvrzení realizace DV (mapový podklad, barva mapy – černobílá/barevná).</li></ul><p>Pokud budou na vstupu formuláře předány uvedené informace o způsobu, jakým má být zobrazena mapa, bude pro toto spuštění formuláře potlačeno ukládání uživatelského nastavení mapy (jak při zobrazení formuláře, tak po jeho uzavření).</p><p>Poznámka: Obdobné chování bude aplikováno i pro změnu souřadnic likvidačního místa.</p><h1>Akceptační testy</h1><p>Poznámka: Uvedené akceptační testy řeší čistě tento změnový požadavek, od samotného chování v rámci odpovídajícího případu užití abstrahují.</p><h2>TC01: Změna souřadnic místa realizace</h2><ol><li>Uživatel zadá na obrazovce potvrzení realizace DV požadavek na změnu souřadnic místa realizace (v tabulce či mapě).</li><li>Systém zobrazí formulář místa realizace a provede jeho nastavení, konkrétně:<br><ul><li>přiblížení mapy: vychází z aktuálního nastavení mapy na obrazovce potvrzení realizace DV,</li><li>mapový podklad: vychází z aktuálního nastavení mapy na obrazovce potvrzení realizace DV (mapový podklad, barva mapy – černobílá/barevná).</li></ul></li><li>Uživatel potvrdí/zruší provedené změny.</li><li>Systém zavře formulář a potlačí u něj uložení uživatelského nastavení mapy.</li></ol><h2>TC02: Změna souřadnic likvidačního místa</h2><ol><li>Uživatel zadá na obrazovce potvrzení realizace DV požadavek na změnu souřadnic likvidačního místa (v tabulce či mapě).</li><li>Systém zobrazí formulář likvidačního místa a provede jeho nastavení, konkrétně:<br><ul><li>přiblížení mapy: vychází z aktuálního nastavení mapy na obrazovce potvrzení realizace DV,</li><li>mapový podklad: vychází z aktuálního nastavení mapy na obrazovce potvrzení realizace DV (mapový podklad, barva mapy – černobílá/barevná).</li></ul></li><li>Uživatel potvrdí/zruší provedené změny.</li><li>Systém zavře formulář a potlačí u něj uložení uživatelského nastavení mapy.</li></ol><h1>Poznámka</h1><p>–</p>
</div>
</body>
</html>

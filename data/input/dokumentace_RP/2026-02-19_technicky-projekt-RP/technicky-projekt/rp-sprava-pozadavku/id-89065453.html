<!DOCTYPE html>
<html lang="cs">
<head>
  <meta charset="utf-8">
  <title>ID-035: Označení objednávek s objednaným úkonem na výzvu</title>
</head>
<body>
<div class="wiki-content">
<p></p><h1>Požadavek</h1><p>Při vytváření objednávky uživatel vkládá jednotlivé položky objednávky – ty jsou mimo jiné specifikovány objednanými nádobami, u kterých je požadována realizace obsluhy. Jednou z informací, kterou uživatel v rámci nádoby specifikuje, je četnost, s jakou mají být jednotlivé úkony prováděny. Je pak možné zadat provedení úkonu na výzvu – v takovém případě je obsluha realizace provedena např. až na pokyn objednavatele.</p><p>Požadováno pak je, aby bylo možné objednávky filtrovat právě dle této informace – tedy informace, zda je v rámci objednávky alespoň jeden objednaný úkon na výzvu. Cílem je snadné nalezení právě aktivních objednávek, které obsahují alespoň jeden objednaný úkon na výzvu.</p><h1>Aktuální stav</h1><p>Aktuálně je informace, že objednávka obsahuje objednaný úkon na výzvu, viditelná pouze v panelu s detailem objednávky.</p><h1>Návrh řešení</h1><p>Cílem dále uvedených návrhů řešení je co možná nejjednodušší nalezení odpovídající objednávky, pro kterou může být dále provedeno vytvoření požadované objednané služby na výzvu.</p><p>Poznámka: Jednotlivé návrhy řešení je možné libovolně kombinovat.</p><h2>Sloupec s informací o úkonu na výzvu</h2><p>Pro potřeby filtrování v přehledu objednávek bude doplněn sloupec s informací, zda konkrétní objednávka obsahuje alespoň jeden objednaný úkon na výzvu. U každé objednávky pak bude uvedena jedna z těchto hodnot:</p><ul><li><strong>Ano</strong>: V rámci objednávky je obsažen alespoň jeden objednaný úkon na výzvu. </li><li><strong>Ne</strong>: V rámci objednávky není obsažen žádný objednaný úkon na výzvu.</li></ul><p>Poznámka: Může vyžadovat rozšíření datového modelu včetně zpětného doplnění hodnot.</p><h2>Rychlý filtr objednávek s úkonem na výzvu</h2><p>Pro co největší úsporu času při hledání objednávek s objednaným úkonem na výzvu může být doplněn rychlý filtr. Po aktivaci tohoto filtru zůstanou načteny pouze takové objednávky, které obsahují alespoň jeden objednaný úkon na výzvu.</p><p>V rámci tlačítka pak bude doplněna nová ikona, ta bude použita napříč celou aplikací (místo stávající). Důvodem je především nevhodnost aktuální ikony, která může v uživateli evokovat incident.</p><p>Poznámka: Může vyžadovat rozšíření datového modelu včetně zpětného doplnění hodnot.</p><h2>Oblíbené objednávky</h2><p>Může však nastat situace, kdy se v rámci provozovny vyskytuje velké množství objednávek s úkonem na výzvu. V takovém případě nemusí být filtrování dle této informace dostačující. Navrhujeme tedy doplnění možnosti označit objednávku jako oblíbenou (obdobné chování je k dispozici v modulu Reporty).</p><ul><li>Uživatel může jednotlivé objednávky označit jako oblíbené, označení může následně i zrušit (informace ukládána na úrovni uživatele).</li><li>Podle tohoto příznaku je možné filtrovat či řadit tabulku. K dispozici je i rychlý filtr na oblíbené objednávky, ten je umístěn v nástrojové liště tabulky.</li><li>Funkčnost může být použita dle uvážení každého uživatele (tedy ne pouze pro objednávky s úkonem na výzvu). </li></ul><p>Poznámka: Uvedená funkčnost může být dostupná i ve formuláři objednávky. Uživatel by tedy mohl označit objednávku jako oblíbenou i při založení či editaci.</p><h2>Příznak objednávky</h2><p>Neprovádět odhad pracnosti!</p><p>Po konzultaci se zákazníkem byl doplněn další návrh řešení, který rozšiřuje ten předchozí uvedený – oblíbené objednávky. Výsledkem pak je možnost označit objednávku určitým příznakem. Uživatel tedy vidí nejen to, že je objednávka označena, díky použití příznaku zná i důvod jejího označení.</p><p>Poznámka: Obdobné chování je běžně dostupné např. v e-mailových klientech při označování zpráv.</p><p>V přehledu objednávek by tedy došlo k rozšíření dostupných funkcí o práci s příznaky. Uživatel by mohl objednávky označovat, existující označení rušit. Nechyběla by ani podpora pro filtrování objednávek dle příznaku.</p><p>Co se týče správy dostupných příznaků, máme dvě základní možnosti, jak postupovat:</p><ul><li>Administrátorský zásah – zákazník specifikuje množinu příznaků, která bude administrátorem nahrána do systému. Stejným způsobem budou prováděny změny v číselníku. (<strong>v1</strong>)</li><li>Uživatelské rozhraní – ve správě systému bude doplněna obrazovka se zmíněnými příznaky. Oprávněný uživatel pak bude schopen provádět změny v číselníku bez nutnosti zapojení administrátora systému. (<strong>v2</strong>)</li></ul><p>Práce s příznaky obecně se pak může ubírat dvěma základními směry:</p><ul><li>Označení objednávky příznakem bude dostupné pouze pro uživatele, který označení provedl. / Označení objednávky příznakem bude dostupné pro všechny uživatele.</li><li>Dostupné příznaky budou specifikována na úrovni jednotlivých uživatelů. / Dostupné příznaky budou společné pro všechny uživatele, budou tedy spravovány centrálně.</li></ul><p>Poznámka: Bližší popis uživatelského rozhraní a chování obecně může být doplněn následně, a to v případě, že bude zmíněné chování požadováno.</p><h1>Akceptační testy</h1><p> Není zvolen požadovaný návrh řešení.</p><h1>Poznámka</h1><p>–</p>
</div>
</body>
</html>
